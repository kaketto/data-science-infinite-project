,title,link,text
0,Brassóban előzné vissza a Fradit a Sportklub,http://www.jegkorongblog.hu/2018/11/01/bra-scc-0-0-2/#post-259520,"A harmadik fogadja a másodikat, utoljára 2016 januárjában nyertek Erste Liga-alapszakaszmeccset a Corona otthonában a csíkiak. A legázolt Gyergyó után a Brassó következik a Csíkszereda számára, ezúttal idegenben lépnek pályára Becze Tihamérék. Az amúgy is hatalmas presztízzsel rendelkező erdélyi rangadó értékét növeli, hogy a hazaiak a harmadik, a vendégek a második helyen állnak a magyar bázisú bajnokságban. Pontszámban valamivel nagyobb a különbség, a Sportklub 45, a Brassó 36 egységet gyűjtött. A Csíkszereda túl van egy kisebb hullámvölgyön, Pesterzsébeten, majd hazai pályán a Debrecentől kaptak ki, ráadásul ezen a két találkozón egyetlen árva gólt sem sikerült lőniük. Hétfőn aztán a Gyergyószentmiklós ellen minden bement, ami addig nem, valósággal kiütötték ellenfelüket, a szezon legnagyobb gólkülönbségű mérkőzésén nyertek 9-0-ra. A terv hasonló lesz a Corona ellen is, de ehhez a hazaiaknak is lesz egy-két szavuk. 
Fotó: László F. Csaba / Hargita Népe Annál inkább, mert ők jó szériát futnak, zsinórban három győztes meccsen vannak túl, és utóbbi nyolc összecsapásukból is csak egyet veszítettek el, miközben 19 pontot szereztek. E győzelmek közül a legértékesebb az UTE elleni idegenbeli 5-2-es diadal lehetett, amikor mind az öt góljukat más-más csatár lőtte. A Szereda lehengerlően játszott a szezon első másfél hónapjában, ám a legutóbbi néhány alkalommal akadtak gondjai, a Brassó viszont mostanra szedte össze magát. Az erőviszonyok még nem tűntek ennyire kiegyenlítettnek köztük az Erste Liga idei kiírásában, mint most. Az első egymás elleni rangadójukon végképp nem, hiszen akkor fél óra alatt ötöt vágott a Szereda, és 6-1-re nyert. Érdekesség, hogy azzal sikerrel állt a liga élére a Sportklub, amit a legutóbbi fordulókig tartott is. Az újabb egymás elleni meccsük tétje is az első hely megszerzése az egyik oldalon – a csíkiak egy győzelemmel visszaelőzhetik az FTC-Telekomot –, míg a Brassó számára itt az alkalom a visszavágásra, illetve arra, hogy faragjanak a csíkiak előnyéből. Hozó Levente (másodedző, Sportklub Csíkszereda): “Nem áll szándékunkban változtatni a felálláson, és remélhetőleg nem jön semmi közbe, hogy ezen elképzelésünk meghiúsuljon. Ugyanazt a játékot és felfogást szeretnénk viszontlátni a srácoktól, amit hétfőn. Önbizalmat adott az a meccs, hiszen végre gólokat lőttünk, míg hátul nagyon jól zártunk, és első kapott találat nélküli meccset tudtunk le.”"
1,Így ütött egy hátrányban két gólt a Kings,http://www.jegkorongblog.hu/2018/11/04/ket-golt-utott-egy-hatranyban-a-kings/#post-259976,"Anze Kopitar és Dustin Brown 59 másodperc különbséggel talált be. 17 éve nem volt erre példa a Los Angelestől. A Los Angeles–Columbus találkozó harmadik harmadában 2-1-es hazai vezetésnél a vendégek emberelőnybe kerültek, így esélyük volt az egyenlítésre. A Kings speciális alakulata azonban remekül játszott: először Kopitar lőtt gólt Brown átadásából, egy perccel később pedig maga a kapitány jutott büntetőlövéshez, amit könnyedén értékesített. A Los Angeles 2001. március 19-én lőtt két gólt egy emberhátrány alatt. Akkor Zigmund Palffy és Bryan Smolinski talált be 15 másodperces különbséggel a Phoneix ellen 6-2-re megnyert mérkőzésen."
2,Történelmi nyolcas után várja a Titánokat az SC,http://www.jegkorongblog.hu/2018/11/04/sc-csikszereda-fehervari-titanok-6/#post-259957,"A csíkiak még soha nem kaptak ki ennyire a Brassótól, ami alighanem felpaprikázza őket következő Erste Liga-mérkőzésükre. Ha az archívumok nem hibáznak, akkor történelmi vereséget szenvedett csütörtökön a Csíkszereda. Olyan volt már, hogy a Brassó legyőzte őket, de olyan, hogy 8-at üssön nekik, soha. Sem a román bajnokságban, sem a kupában, sem a MOL, majd Erste Ligában. Ezúttal megtörtént ez is, fájóan súlyos eredmény született brassói csarnokban. A Titánok elleni vasárnapi mérkőzés így alighanem a szurkolók kiengesztelése és az önbizalom helyreállítása jegyében fog telni a Vákárban. Volt már ilyen a közelmúltban, a Ferencváros és a DEAC ellen 0-ra elveszített mérkőzéseket követően 9 gólt lőttek a Gyergyónak, miközben egyet sem kaptak. Hogy mi lehet az oka a kék-fehérek szélsőségesen hullámzó teljesítményének, azt alighanem mindenki keresi-kutatja a szakmai stábban. A szezont rendkívül magabiztosan kezdő, sokáig a mezőnyt is vezető Szereda a legutóbbi négy meccséből hármat is elvesztett így. A támadójáték a győztes meccseken frenetikus, a védekezés viszont sok kívánnivalót hagy maga után, meccsenként jóval több, mint három gólt kapnak. Ráadásul a fegyelemmel is bajok vannak, sok a kiállítás is. A vendég Fehérvári Titánok aligha szeretnék az áldozati bárány szerepét eljátszani a drukkereket kárpótolni igyekvő Csíkszeredával szemben. Erre a törekvésükre feljogosítja őket, hogy a Brassó vendégeként sikerült helytállniuk, kemény, harcos csapatot alkottak, a Coronának nagyon meg kellett küzdenie a győzelemért, amelyet végül büntetőkkel szerzett meg. A fehérvári fiatalok a gyergyóiakkal együtt amolyan átmeneti csapatot alkotnak a mezőny eleje és vége között. Mindenkit képesek legyőzni, de mindenkitől képesek kikapni is. Kiss Dávid vezetőedző legfontosabb feladata minden bizonnyal az, hogy segítsen a játékosoknak átmenteniük a brassói formát vasárnap estére. Lényeges lenne, hogy góllövésben is legyen, aki fel tud zárkózni Lewis és Kiss Patrik mellé. Bár a csapat jobban áll ezen a téren, mint a Vienna, a Hokiklub, a Vasas és a Gyergyó, ősi fehérvári szokás szerint a speciális játékokban van mit javulnia, az emberelőnyökben a negyedik legrosszabb, emberhátrányok kivédekezésében a mezőny legrosszabb teljesítménye az övé. Ha azonban sikerül összeszedetten, kevés kiállítással játszaniuk, akár meg is lephetik a Csíkszeredát. "
3,Bolzanóban jobbat akar nyújtani a Fehérvár,http://www.jegkorongblog.hu/2018/11/04/bolzano-fehervar-av19-10/#post-259907,"Két nagyszerű győzelem után kikapott a Fehérvár AV19 Innsbruckban, vasárnap pedig máris egy még keményebb ellenfél vár rá. Összességében sima vereséget szenvedett szombat este a magyar EBEL-csapat, aminek fő oka a gyenge első harmad és a totálisan eredménytelen emberelőnyös játék lehetett. Hiába játszottak rendkívül fegyelmezetlenül a vendéglátók, és kaptak nem kevesebb, mint kilenc kisbüntetést, ezek közül egyetlen egyet sem sikerült kihasználniuk Sofronéknak. Meccs utáni értékelésében természetesen kitért erre Hannu Järvenpää vezetőedző is: „Az Innsbruck átgázolt rajtunk az első harmadban. A második játékrészben sok lehetőségünk volt, de nem tudtuk ezeket gólra váltani. A harmadik harmadban a védőpárjaink nem dolgoztak jól, így már nem volt esélyünk. Az utóbbi mérkőzéseinken nem működött az emberelőnyös játékunk, ezt ismét elemezni fogom. Az este pozitívuma, hogy mindössze egy kiállításunk volt, illetve az, hogy a negyedik a legjobban teljesítő csatársorunk volt. Vasárnap Bolzanóban játszunk, ahol nemcsak én, hanem az egész csapat jobb játékot vár, és úgy gondolom, jobb teljesítményt is fogunk nyújtani.” Erre szükség is lesz, hiszen míg az Innsbruck tabellaszomszéd volt a 8–9. helyen – az 1-5-ös mérkőzés góljai ide kattintva megtekinthetők –, addig a címvédő Bolzano az idén is az élcsapatok közé tartozik. Ezt az első körben Fehérváron is bizonyította, október 20-án 5-2-vel vitte el onnan a 3 pontot. A dél-tiroliak jelenleg a 3–4. helyen állnak az összesűrűsödött élmezőnyben, holtversenyben a szezon elején összevissza bukdácsoló Salzburggal, és már csak 2 pont a hátrányuk a listavezető Vienna Capitalsszal szemben. A hosszú időn át veretlen bécsiek 4 meccs óta tartó hullámvölgye teljesen összerántotta ezt a régiót, nekik 35 pontjuk van, a második Graznak 34, az említett duónak 33-33. Ezzel együtt a dél-tiroliak teljesítménye is hektikus az utóbbi időben, hiszen miközben a Viennát legyőzték, a Medvescaktól kikaptak, a Red Bull pedig pontosan egy héttel ezelőtt 8-at vágott nekik saját pályájukon. Ez némiképp felébreszthette őket, azóta két győzelmet arattak, a Bécs és a Linz kárára. Hogy vasárnap 17 órától melyik arcukat mutatják majd, nem tudni, de azt igen, hogy szokás szerint elsősorban legjobb légiósaikra kell figyelni: Michael Blunden 12+10 ponttal áll a kanadai táblázaton – ez a ligában a második legjobb mutató –, míg Brett Findlay 19 gólpassznál tart. Lényegében biztosra vehető az is, hogy hátul sokkal összeszedettebben kell teljesítenie a Volánnak, mint szombaton, de azzal a játékkal, amit a Vienna vagy a Klagenfurt ellen mutattak Stipsiczék, nyilván nem lennének esélytelenek Bolzanóban sem.  Fotó: Soós Attila (Fehérvár AV19)"
4,Egyre szebb és jobb hokit játszanak a Titánok,http://www.jegkorongblog.hu/2018/10/30/avs-hkb-nyilatkozatok-2/#post-259126,"Ha ilyen tempóban fejlődnek tovább a fehérváriak, akkor csak idő kérdése, hogy mikor zárkóznak fel az élmezőnyhöz. A Fehérvári Titánok lassan kezdték a bajnokságot, de azóta alaposan rákapcsoltak, mindenképpen érdemes a fiatalok meccseire is kilátogatniuk a szurkolóknak. A védelemmel még akadnak gondok, de a támadójáték kezd összeállni a megyeszékhelyen. Tizenöt meccsen van túl a csapat, az első 8 találkozón 17 gólt szereztek, a Hokiklub Budapest ellen oda-vissza nyertek, és hosszabbítás után elvették az UTE skalpját is, ami szenzáció volt, de a 7 ponttal nem lehettek elégedettek. Aztán három hete valami radikálisan megváltozott. Az azóta lejátszott hét mérkőzésen 39 gólt lőtt a csapat, amivel 13 pontot tett hozzá az addigi héthez. Kiss Dávid tehát jó munkát végez, és ha az egész szezonban ennyit fejlődik a csapat, akkor merészebb álmokat is dédelgethetnek. A tudatosságot jelzi az emberelőnyös játék minősége. Sokáig ez volt az a játékelem, ami a legkevésbé ment a fiataloknak, a vezetőedző több alkalommal elmondta, külön foglalkoznak a fórok kihasználásával. Ezt minden edző meg szokta említeni, Kiss Dávid abban különbözik, hogy nem eredménytelenül gyakoroltak, a Brassó ellen három, az UTE-val szemben öt előnygólt szereztek, érdemes lesz tehát külön is odafigyelniük erre az aktuális ellenfeleknek. Ahogy a csapat fiataljaira is. A légiós Jack Lewis mellett ugyanis ketten is pont/meccs fölött teljesítenek közülük, a 20 éves Kiss Patrik 10+10-zel áll, az alig 19 esztendős Mihály Ákos pedig 4+12-vel, és vannak még mások is, akik közelítenek hozzájuk. A Titánok hétfői ellenfele az a Hokiklub Budapest lesz, amely október közepén valósággal fellángolt, legyőzte a Vienna Capitals II-t és a Schiller-Vasas HC-t is, majd az UTE-tól mindössze egy-, a listavezető Sportklubtól kétgólos vereséget szenvedett. Minden jel arra utalt, hogy ők is megérkeztek a ligába, de rögvest ezután a Brassótól 7, a DAB-tól 8 gólt kaptak. Utóbbi meccsen bő két és fél perc alatt hagyták fordítani a négy gólt szerző ellenfelet, ami mindennél jobban jelzi, hogy sebezhető a védelem. A Titánokból mindazonáltal felkészültek lehetnek, hiszen idén már harmadszorra futnak össze. Fehérváron hosszabbításig mentek, Budapesten viszont rendes játékidőben nyertek a fehérváriak. Hétfőn este fél hétkor kezdenek a csapatok az Ifj. Ocskay Gábor Jégcsarnokban, győzelemmel két pontra közelítenék meg a hatodik helyen álló Dunaújvárost a hazaiak, míg a vendégek a Vienna Capitals II-vel szemben tudnának jelentőset javítani a pozíciójukon. "
5,A DEAC felzárkózhat a Brassóra,http://www.jegkorongblog.hu/2018/11/04/deac-vienna-capitals-ii/#post-259952,"Ehhez rendes játékidős győzelem kell a debrecenieknek az idegenben szívós bécsiekkel szemben. Remekül megy a DEAC-nak az Erste Ligában. A fekete-fehér-arany színű alakulat 18 mérkőzést követően a táblázat negyedik helyén áll, de a vesztett pontokat tekintve harmadik. Hátránya a jelenleg bronzérmes pozícióban álló Brassóhoz képest 4 pont – de 3 meccsel kevesebből. Mivel a Brassó vasárnap csak a romániai bajnokságban érdekelt, a debreceniek egy hárompontos győzelemmel a nyakukra mászhatnak. Ez annál inkább megvalósíthatónak tűnik, mert az ellenfél a mezőny végéhez tartozó Vienna Capitals-farm lesz. A feladat papíron egyszerűnek tűnik, de alighanem élénken él még a debreceni játékosokban és szurkolókban a Vasas elleni hazai pontvesztés a nyitó fordulóban. Akkor a DEAC közel ötven percig üldözte a fővárosi fiatalokat, mire ki tudott egyenlíteni, és a győzelemért járó második pontot csak a hosszabbításban sikerült megszereznie. A DEAC nem büszkélkedhet túlzottan jó sorsolással eddig, kiscsapatok ellen csak négy meccset játszott, ezeken a már említett Vasast nem számítva rendes játékidőben győzött, de általában nem túl simán. A vasárnapi ellenfél, a Vienna Capitals II az eddigiek során inkább idegenben volt eredményes, mint otthon. Bécstől távol 8, Bécsben 3 pontot szereztek. A nagyobb gólkülönbségű vereségek is inkább hazai pályán jöttek, Bécsben –25, idegenben –10 a gólkülönbségük úgy, hogy csak eggyel többször játszottak otthon. Ha ezúttal is ragaszkodnak e szokásukhoz, akkor lelkes, sokat korcsolyázó, hajtós, szívós csapat vár a debreceniekre, amely nem fogja olcsón adni a bőrét. Annál inkább, mert alig több, mint két hete, kettejük bécsi összecsapásán is megnehezítették a DEAC életét, amikor a harmadik harmad elejére háromgólos hátrányból egyre felzárkóztak. Legutóbb idegenben az éllovas Ferencváros ellen játszottak. Akkor a zöldek megtapasztalhatták, hogy nem lehet egy pillanatig sem lazítani ellenük. A Capitals-farm egyik problémája, hogy amikor a juniorcsapat is játszik, akkor kevés játékossal tudnak kiállni. Ez bizonyára ezúttal is így lesz, az U20-asok Bécsben meccselnek vasárnap, így Debrecenbe nagyjából három sorral utazhat el Santeri Heiskanen vezetőedző."
6,Folytatnák a száguldást a ligaelső zöld-fehérek,http://www.jegkorongblog.hu/2018/11/03/ftc-vas-nyilatkozatok/#post-259863,"Az Erste Liga-első FTC-Telekom 15 mérkőzés óta nem kapott ki, és pénteken a ligautolsó Schiller-Vasas HC-t fogadja. A jubileumi hokiderbi előtti összecsapás ugyanakkor megmutatta, hogy ha nem százszázalékos egy csapat koncentrációja, akkor hiába erős, az alsóházhoz tartozó ellenfelek is meg tudhatják lepni. Ráadásul egy meccsen belül kétszer is sikerült elveszíteni a fókuszt akkor a Vienna Capitals II ellen: a 25. percben megszerezték a vezetést a vendégek, aztán Braden Walls góljával és Tóth Adrián klasszikus mesterhármasával helyreállt a világ rendje. A játékosok legalábbis ezt gondolhatták a másnapi derbi lázában égve. A bécsiek azonban újítottak, és szűk öt perc alatt három góllal egyenlítettek. A Fradi végül Pavuk Attila találatával tudott nyerni a végjátékban. Ez minden bizonnyal jó lecke volt Fodor Szabolcs csapatának. A koncentráció megtartása azért is fontos, mert a csapat 15 meccs óta nem talált legyőzőre, ilyen szériára pedig a magyar bázisú bajnokság tízéves történetében sincs sok példa. J. P. MacCallum első teljes évében a DAB egyszer kapott ki a Miskolctól hosszabbításban a tizedik fordulóban, az azelőtti 9 és az azt követő 14 meccs mindegyikét behúzta. Pechükre a 14. meccs után véget ért az alapszakasz. Ez a 2009/10-es szezonban történt, utána hat évet kellett várni a következő hasonlóra, amikor a MAC Budapest nem talált legyőzőre 2015. november 15. és 2016. január 3. között, 16 meccsen maradt veretlen ekkor. Az FTC-Telekom most a harmadik fordulóban kapott ki utoljára, Csíkszeredában 6-6 után büntetőkkel vitték el a pluszpontot a hazaiak. 
Fotó: Dobos Attila A hosszú ideje nyeretlen Vasasnak nem lesz tehát könnyű dolga a legjobb formában lévő csapat otthonában. A Fradi egyszerre képes sok gólt lőni és keveset kapni, gólkülönbsége +41. A Schiller-Vasasnál fordított a helyzet: Ladányi Balázs csapata összesen lőtt 26 gólt, miközben 76-ot kapott, és továbbra is első rendes játékidős győzelmére hajt. Az igazsághoz persze hozzátartozik, hogy ők légiós mezőnyjátékos nélkül, magyar fiatalokkal vágtak bele az Erste Liga-kalandba, érdemes tehát megelőlegezni nekik a bizalmat és a türelmet. Egyszer már játszottak a Fradi ellen, az 55. perc legelején még egyenlő volt az állás, akkor egy emberelőnyös gólt lőtt az FTC, majd üres kapura is betalált, ezzel nyert 3-1-re. A meccs után mindkét edző arról beszélt, hogy a fantasztikus kapusteljesítmény, a fegyelmezett védekezés és a rengeteg korcsolyázás volt a Vasas sokáig eredményes játékának kulcsa. A recept tehát adott, de a megvalósítás sokkal nehezebb feladatnak ígérkezik."
7,Mindent ki fognak adni magukból a Jegesmedvék,http://www.jegkorongblog.hu/2018/11/02/mis-pop-0-0/#post-259740,"Az érsekújvári bravúr után hasonló DVTK-teljesítményre lenne szükség a HK Poprad ellen is. Lévén, hogy már a második kör második felénél tartunk az Extraligában, mindenki játszott mindenkivel legalább egyszer, és ez a DVTK Jegesmedvék–HK Poprad párra is érvényes. A tabella jelenlegi örödikjével napra pontosan egy hónapja, október 2-án találkoztak a miskolciak idegenben – akkor is közvetlenül egy MHC Nové Zámky elleni győzelmet követően –, és szoros csatában sikerült pontot lopniuk. Bár a tátraiak megnyerték az első harmadot, majd a második után is vezettek még, a harmadikban azonban egyenlített Magosi Bálint, így a pluszpont sorsáról a túlóra döntött, sajnos nem a magyar csapat javára. Az igazsághoz tartozik, hogy ezzel a meccsel kezdődött a Jegesmedvék hosszú vereségsorozata, amely ugyanakkor már a múlté. Legutóbbi négy találkozójukból kettőt nyertek a piros-fehérek, és még egy alkalommal pontot szereztek, csak a Liptószentmiklós elleni hazai találkozójuk képe nem nyerhette el híveik tetszését. Ám ezt igen nagy mértékben kompenzálta a szerdai érsekújvári 3-0, vagyis elmondható, hogy lendületben lévő DVTK fogadja az amúgy igen acélos Poprádot. A HK nyilván nem lesz könnyű falat, és nem csupán azért, mert ott véd Tomas Vsvorda, a liga aktuálisan legjobb kapusa, aki 11 mérkőzésen 95,5%-kal fogott eddig. A Poprád utóbbi öt meccséből négyet behúzott, csak a Kassától kapott ki, ezenközben a Zsolnának hetet lőtt, a Gyetvát meg 4-0-val küldte haza tegnapelőtt. Másrészt arról, hogy nem verhetetlen gárdáról van szó, magyar jégkorongozók is tudnának mesélni: a MAC Újbuda 3-2-re felülmúlta őket október 16-án a Tüskecsarnokban. “Az elmúlt négy mérkőzésünkön háromszor is pontot vagy pontokat tudtunk szerezni, tehát eredményességben javuló tendenciát mutatunk – mondta Glen Hanlon vezetőedző a klub hivatalos honlapjának. – Legutóbb láthattuk, hogy a védekezésünk is tud stabilan működni. Erre nagy szükségünk lesz a HK Poprad ellen is, hiszen közel hármas gólátlaggal rendelkeznek, és mérkőzésenként 38-szor találják el a kaput. Azt várom el a játékosaimtól, hogy pénteken és vasárnap is mindent kiadjanak magukból, és teljes erőbedobással játsszanak. Amennyiben ez így lesz, úgy tiszta lelkiismerettel mehetünk el a pár napos pihenőnkre a válogatott szünetben.” Ha már a vasárnap szóba került: akkor Besztercebányán vendégszerepelnek a miskolciak. De előbb jöjjön a Poprád: a 17:30-kor kezdődő összecsapást a Digi Sport élőben közvetíti.  Fotó: dvtk.eu"
8,Folytatnák a száguldást a ligaelső zöld-fehérek,http://www.jegkorongblog.hu/2018/11/02/ftc-telekom-schiller-vasas-hc/#post-259511,"Az Erste Liga-első FTC-Telekom 15 mérkőzés óta nem kapott ki, és pénteken a ligautolsó Schiller-Vasas HC-t fogadja. A jubileumi hokiderbi előtti összecsapás ugyanakkor megmutatta, hogy ha nem százszázalékos egy csapat koncentrációja, akkor hiába erős, az alsóházhoz tartozó ellenfelek is meg tudhatják lepni. Ráadásul egy meccsen belül kétszer is sikerült elveszíteni a fókuszt akkor a Vienna Capitals II ellen: a 25. percben megszerezték a vezetést a vendégek, aztán Braden Walls góljával és Tóth Adrián klasszikus mesterhármasával helyreállt a világ rendje. A játékosok legalábbis ezt gondolhatták a másnapi derbi lázában égve. A bécsiek azonban újítottak, és szűk öt perc alatt három góllal egyenlítettek. A Fradi végül Pavuk Attila találatával tudott nyerni a végjátékban. Ez minden bizonnyal jó lecke volt Fodor Szabolcs csapatának. A koncentráció megtartása azért is fontos, mert a csapat 15 meccs óta nem talált legyőzőre, ilyen szériára pedig a magyar bázisú bajnokság tízéves történetében sincs sok példa. J. P. MacCallum első teljes évében a DAB egyszer kapott ki a Miskolctól hosszabbításban a tizedik fordulóban, az azelőtti 9 és az azt követő 14 meccs mindegyikét behúzta. Pechükre a 14. meccs után véget ért az alapszakasz. Ez a 2009/10-es szezonban történt, utána hat évet kellett várni a következő hasonlóra, amikor a MAC Budapest nem talált legyőzőre 2015. november 15. és 2016. január 3. között, 16 meccsen maradt veretlen ekkor. Az FTC-Telekom most a harmadik fordulóban kapott ki utoljára, Csíkszeredában 6-6 után büntetőkkel vitték el a pluszpontot a hazaiak. 
Fotó: Dobos Attila A hosszú ideje nyeretlen Vasasnak nem lesz tehát könnyű dolga a legjobb formában lévő csapat otthonában. A Fradi egyszerre képes sok gólt lőni és keveset kapni, gólkülönbsége +41. A Schiller-Vasasnál fordított a helyzet: Ladányi Balázs csapata összesen lőtt 26 gólt, miközben 76-ot kapott, és továbbra is első rendes játékidős győzelmére hajt. Az igazsághoz persze hozzátartozik, hogy ők légiós mezőnyjátékos nélkül, magyar fiatalokkal vágtak bele az Erste Liga-kalandba, érdemes tehát megelőlegezni nekik a bizalmat és a türelmet. Egyszer már játszottak a Fradi ellen, az 55. perc legelején még egyenlő volt az állás, akkor egy emberelőnyös gólt lőtt az FTC, majd üres kapura is betalált, ezzel nyert 3-1-re. A meccs után mindkét edző arról beszélt, hogy a fantasztikus kapusteljesítmény, a fegyelmezett védekezés és a rengeteg korcsolyázás volt a Vasas sokáig eredményes játékának kulcsa. A recept tehát adott, de a megvalósítás sokkal nehezebb feladatnak ígérkezik."
9,Mindent ki fognak adni magukból a Jegesmedvék,http://www.jegkorongblog.hu/2018/11/03/mis-pop-nyilatkozatok/#post-259791,"Az érsekújvári bravúr után hasonló DVTK-teljesítményre lenne szükség a HK Poprad ellen is. Lévén, hogy már a második kör második felénél tartunk az Extraligában, mindenki játszott mindenkivel legalább egyszer, és ez a DVTK Jegesmedvék–HK Poprad párra is érvényes. A tabella jelenlegi örödikjével napra pontosan egy hónapja, október 2-án találkoztak a miskolciak idegenben – akkor is közvetlenül egy MHC Nové Zámky elleni győzelmet követően –, és szoros csatában sikerült pontot lopniuk. Bár a tátraiak megnyerték az első harmadot, majd a második után is vezettek még, a harmadikban azonban egyenlített Magosi Bálint, így a pluszpont sorsáról a túlóra döntött, sajnos nem a magyar csapat javára. Az igazsághoz tartozik, hogy ezzel a meccsel kezdődött a Jegesmedvék hosszú vereségsorozata, amely ugyanakkor már a múlté. Legutóbbi négy találkozójukból kettőt nyertek a piros-fehérek, és még egy alkalommal pontot szereztek, csak a Liptószentmiklós elleni hazai találkozójuk képe nem nyerhette el híveik tetszését. Ám ezt igen nagy mértékben kompenzálta a szerdai érsekújvári 3-0, vagyis elmondható, hogy lendületben lévő DVTK fogadja az amúgy igen acélos Poprádot. A HK nyilván nem lesz könnyű falat, és nem csupán azért, mert ott véd Tomas Vsvorda, a liga aktuálisan legjobb kapusa, aki 11 mérkőzésen 95,5%-kal fogott eddig. A Poprád utóbbi öt meccséből négyet behúzott, csak a Kassától kapott ki, ezenközben a Zsolnának hetet lőtt, a Gyetvát meg 4-0-val küldte haza tegnapelőtt. Másrészt arról, hogy nem verhetetlen gárdáról van szó, magyar jégkorongozók is tudnának mesélni: a MAC Újbuda 3-2-re felülmúlta őket október 16-án a Tüskecsarnokban. “Az elmúlt négy mérkőzésünkön háromszor is pontot vagy pontokat tudtunk szerezni, tehát eredményességben javuló tendenciát mutatunk – mondta Glen Hanlon vezetőedző a klub hivatalos honlapjának. – Legutóbb láthattuk, hogy a védekezésünk is tud stabilan működni. Erre nagy szükségünk lesz a HK Poprad ellen is, hiszen közel hármas gólátlaggal rendelkeznek, és mérkőzésenként 38-szor találják el a kaput. Azt várom el a játékosaimtól, hogy pénteken és vasárnap is mindent kiadjanak magukból, és teljes erőbedobással játsszanak. Amennyiben ez így lesz, úgy tiszta lelkiismerettel mehetünk el a pár napos pihenőnkre a válogatott szünetben.” Ha már a vasárnap szóba került: akkor Besztercebányán vendégszerepelnek a miskolciak. De előbb jöjjön a Poprád: a 17:30-kor kezdődő összecsapást a Digi Sport élőben közvetíti.  Fotó: dvtk.eu"
10,Kötelező a győzelem az UTE számára,http://www.jegkorongblog.hu/2018/11/03/vic-ute-video-osszefoglalo-4/#post-259820,"Papíron egyesélyes mérkőzésre utazik az UTE Bécsbe, de jobb, ha csínján bánunk az ilyen megállapításokkal. Az elmúlt másfél idényben ugyanis az UTE még nem játszott könnyű meccset az osztrák fővárosban. A Vienna Capitals Erste Liga-bemutatkozásán komoly küzdelem árán sikerült nyerni 3-1-re, ezt tavaly decemberben egy nyögvenyelős 6-4 követte, nem egészen két hete pedig egy újabb kétgólos, 4-2-es újpesti siker született. Az ilyenek tipikusan azok a mérkőzések, amelyekre az esélyeseknél azt mondják, mindegy, hogy hogy, de be kell húzni őket, a kicsik pedig teher nélkül, felszabadultan játszva megpróbálhatják megmutatni, hogy nem szabad őket skatulyába zárni. A bécsiek ráadásul ebben a szezonban masszívabbak, mint első Erste ligás idényükben. 16 mérkőzésen vannak túl az alapszakaszból, és máris majdnem annyi gólt szereztek, mint tavaly 32 mérkőzés alatt, ráadásul időarányosan a kapott gólok számán is sikerült csökkenteniük. Az igaz persze, hogy míg tavaly egyedül lógtak ki a mezőnyből, addig idén már legalább két társuk is akad, de az is mutatja, hogy erősebbek, hogy az élmezőny csapataival szemben is kevesebb kiütéses vereséget szedtek össze. Szívósan tapadnak az ellenfelekre, és gyakorta okoznak kellemetlen pillanatokat nekik. Az október közepi, HKB elleni vereségüket követően is csupa ilyen meccset játszottak. Az idény meglepetéscsapata, a DEAC ellen háromgólos mínuszból zárkóztak fel, Dunaújvárosban 0-2-ről fordítottak 4-2-re, az UTE ellen megnyerték az első harmadot, és csak a végjátékban lett biztos a lilák győzelme, a Ferencváros ellen 1-4-ről 4-4-re egyenlítettek. Ha ezt ennyiszer egymás után meg tudják csinálni, az nem lehet véletlen. A Gyergyót egyszer már elkapták idegenben, és bár csütörtökön hazai jégen ugyan nem sikerült, de ha nem vigyáznak az ellenfelek, előbb-utóbb egy nagycsapat skalpja is meglesz nekik. Az újpestieknek természetesen csak a legrosszabb álmaikban fordul elő, hogy esetleg ők lehetnek az a bizonyos nagycsapat. Ezért azonban rengeteget kell dolgozniuk a bécsi pályán péntek este. Azt már tudják, hogy nem becsülhetik le ellenfelüket, de ez önmagában nem elég, meg kell mutatni valamit a játéktudásból is a győzelemhez. Márpedig a lilák egyelőre nincsenek kirobbanó formában. Októberben kilenc meccset játszottak, ebből négyet nyertek meg – kettőt a Vienna, egyet-egyet a HK Budapest és a DEAC ellen –, hazai jégen elhullajtottak egy értékes pontot a Titánokkal szemben, hatból csak egyet szereztek a Brassó ellen, és kikaptak Csíkszeredában, valamint a Tüskecsarnokban a jubileumi hokiderbin. A vesztett pontok számát tekintve az utóbbi időben megtáltosodott Brassóval együtt az ötödik helyen állnak, azaz ha innen nézzük, egyelőre a felsőházi tagság sem biztos. Éppen ezért a Vienna Capitals-farm ellen a győzelem egész egyszerűen kötelező.  fotó: TSH fotó (archív)"
11,Az Amur megizzasztotta a SZKA-t,http://www.jegkorongblog.hu/2018/11/02/az-amur-megizzasztotta-a-szka-t/#post-259775,"A habarovszkiak hiába vezetettek két góllal, pont nélkül távoztak Szentpétervárról. Az Avtomobilisztnak nem okozott gondot a Szocsi legyőzése. A jekatyerinburgiak a 2+1 pontot gyűjtő Dawes és a 35 védést bemutató Szohatszkij vezetésével nyertek a fekete-tengeriek ellen. Avtomobiliszt Jekatyerinburg 4-1 (2-0, 1-0, 1-1) Szocsi A Metallurg legyűrte a Jokeritet. A mérkőzést egy érdekes találat döntötte el: Antyipi lövését Lauridsen kézzel sodorta be a saját kapujába. Metallurg Magnyitogorszk 3-2 (1-1, 1-0, 1-1) Jokerit Helsinki A SZKA kétgólos hátrányból fordított az Amur ellen. A habarovszkiak a harmadik harmad elején még 2-0-ra vezettek Zohorna és Jordán góljaival, ám a szentpéterváriak Barabanov duplájával és a Habarovszkban született Zub találatával megfordították és megnyerték a meccset. SZKA Szentpétervár 3-2 (0-0, 0-2, 3-0) Amur Habarovszk"
12,Embertelenül nehéz dolga lesz a MAC-nak,http://www.jegkorongblog.hu/2018/11/02/hc-kosice-mac-ujbuda/#post-259552,"Az újbudai Extraliga-újonc elsőre kis híján elkapta a Kassát, most idegenben próbálkozhat ugyanezzel. Az október 2-ai MAC–Kosice találkozón kissé meglepő volt a játék képe. Azt láttuk a Tüskecsarnokban sokáig, hogy hiába az ellenfél a favorit, a mérkőzés nagy részében a hazai csapat irányít, és akár gólokkal is vezethetne. Ám az első találat egészen az 52. percig nem akart megszületni, amikor is Pápa Márton végre eredményes volt. De mielőtt Majoross Gergely fiai megérezhették volna a siker ízét, a Kassa két balszerencsés góllal fordított. De hasonlóan jártak legutóbb a DVTK Jegesmedvék is. Vas Jánosék 2-1-re vezettek az 58. percben (!), a Kassa kapus nélkül egyenlített, majd lőtt még egyet, hogy aztán egy üres kapus találattal tegye fel a pontot az i-re, így alakult ki a 4-2-es végeredmény. E magyar szemmel durva végjátékok ugyanakkor azt is jelzik, hogy hiába a csodás múlt és az aktuális második hely a tabellán, a HC Kosicét is zavarba lehet hozni, akár a liga legfantasztikusabb létesítményében, a Steel Arenában is. Annál inkább, hogy a csapat ez idő szerint épp kisebb hullámvölgyben tartózkodik, minthogy egymás után kikapott hazai jégen a Besztercebányától, majd idegenben a Trencséntől. A legközelebbi közelmúlttal sajnos a MAC sem dicsekedhet, háromból három vereségen van túl: előbb simán kikapott a Liptószentmiklóstól Iglón, majd 2-8-cal zárt a Nyitrával, végül túlórában veszített a Zsolna ellen. Kassán indulni el felfelé biztosan embertelenül nehéz lesz. Máshogyan fogalmazva: csak emberfeletti teljesítménnyel lehet ott pontot vagy pontokat begyűjteni. De miként Majoross Gergely még a Nyitra-meccs után fogalmazott: az átlagos teljesítmény ebben a ligában nem elég semmire. Kassán aztán különösen nem.  Fotó: Manases István (MAC)"
13,A Gyergyót már nem hagyná nyerni a Sportklub,http://www.jegkorongblog.hu/2018/10/29/sc-csikszereda-gyergyoi-hk-2/#post-258912,"Az exlistavezető Csíkszereda hullámvölgybe került, de a Gyergyói HK ellen mindenképpen el akar indulni felfelé. Legutóbbi beharangozónkban azt írtuk, megtörni látszik a listavezető lendülete – és ezt a debreceniek maximálisan ki is tudták használni, 4-0-ra verték a Sportklubot saját pályáján. A gólokat a szezon első negyedében számolatlanul lövő csíkiak egymás utáni második meccsükön voltak képtelen betalálni, meg is előzte őket a száguldó FTC-Telekom a tabellán. A Sportklub így 18 mérkőzésen gyűjtött 42 pontot, előtte áll a Fradi 17 meccsen 43-mal, mögötte a DEAC szintén 17 meccsen 34-gyel. Aggodalomra mindazonáltal nincs ok Szeredában, elvégre nem nagyon van szezon kisebb-nagyobb hullámvölgyek nélkül. A Sportklubnál most az a kérdés, hogy meddig tart a gólképtelenségi széria, illetve hogy miként éli meg a csapat a kisebbfajta krízist. Az, hogy a tavalyi vezér Pjotr Szcsasztlivij végleg elköszönt, aligha befolyásolja az elszántságot, hiszen az orosz idén már nem játszott, és nélküle is négy (!) sportklubos támadó található a liga kanadai táblázatának top tízében: Radim Valchar, Becze Tihamér, Részegh Tamás és Andrej Taratuhin. A Gyergyó persze minden szempontból veszélyes ellenfél, mert bár vasárnap kikapott a Debrecentől, azt megelőzően legyőzte a Vasast és a Titánokat, illetve idegenben is szoros meccset játszott a Ferencváros otthonában. Arról nem beszélve, hogy legutóbbi egymás elleni meccsükön a gyergyóiak elvették a Szereda hazai veretlenségét: október 8-án hosszabbításban nyertek 4-3-ra a Vákár Lajos-jégpályán. Ezzel együtt a papírforma egyértelműen a Sportklub mellett szól, hatalmas meglepetés lenne, ha a vendégek újfent nyerni tudnának."
14,Galló Vilmos a kapu mögül lőtt gólt a Luleának,http://www.jegkorongblog.hu/2018/11/02/gallo-vilmos-golt-lott-a-luleanak/#post-259605,"A magyar válogatott csatár furfangos találata ellenére kikapott a Timra. Galló Vilmosék keddi hazai vereségük után csütörtökön idegenben vághattak volna vissza a Luleának. A magyar játékos a 15. percben a kapu mögül lőtte vissza a korongot, bement, így juttatta vezetéshez csapatát. Két perccel később kétgólosra nőtt a Timra előnye, ám a Lulea a második harmadban fordított, a záró játékrész pedig nem hozott gólt. A Timra 3-2-re kikapott, visszacsúszott az utolsó előtti helyre, de lemaradása csak 2 pont a 7. helyezett Skellefteához képest. Galló a gólt érő lövése mellett még egyszer eltalálta a hazaiak kapuját. A magyar válogatott csatár gólja: Magyar légiósok a hokivilágban, 2018/19: Jelmagyarázat: H=a légiós csapatának pillanatnyi helyezése a bajnokságban (a liga létszáma), M=mérkőzések, G=gólok, A=gólpasszok, P=pontok száma. Dőlt betűs név=már nem légiós. Vay és Hetényi esetében az G jelű oszlop a kapott gólok számát, az A a hárított lövésekét, a P pedig a a védési hatékonyságot, százalékban kifejezve."
15,Kötelező a győzelem az UTE számára,http://www.jegkorongblog.hu/2018/11/02/vic-ute-1-5/#post-259749,"Papíron egyesélyes mérkőzésre utazik az UTE Bécsbe, de jobb, ha csínján bánunk az ilyen megállapításokkal. Az elmúlt másfél idényben ugyanis az UTE még nem játszott könnyű meccset az osztrák fővárosban. A Vienna Capitals Erste Liga-bemutatkozásán komoly küzdelem árán sikerült nyerni 3-1-re, ezt tavaly decemberben egy nyögvenyelős 6-4 követte, nem egészen két hete pedig egy újabb kétgólos, 4-2-es újpesti siker született. Az ilyenek tipikusan azok a mérkőzések, amelyekre az esélyeseknél azt mondják, mindegy, hogy hogy, de be kell húzni őket, a kicsik pedig teher nélkül, felszabadultan játszva megpróbálhatják megmutatni, hogy nem szabad őket skatulyába zárni. A bécsiek ráadásul ebben a szezonban masszívabbak, mint első Erste ligás idényükben. 16 mérkőzésen vannak túl az alapszakaszból, és máris majdnem annyi gólt szereztek, mint tavaly 32 mérkőzés alatt, ráadásul időarányosan a kapott gólok számán is sikerült csökkenteniük. Az igaz persze, hogy míg tavaly egyedül lógtak ki a mezőnyből, addig idén már legalább két társuk is akad, de az is mutatja, hogy erősebbek, hogy az élmezőny csapataival szemben is kevesebb kiütéses vereséget szedtek össze. Szívósan tapadnak az ellenfelekre, és gyakorta okoznak kellemetlen pillanatokat nekik. Az október közepi, HKB elleni vereségüket követően is csupa ilyen meccset játszottak. Az idény meglepetéscsapata, a DEAC ellen háromgólos mínuszból zárkóztak fel, Dunaújvárosban 0-2-ről fordítottak 4-2-re, az UTE ellen megnyerték az első harmadot, és csak a végjátékban lett biztos a lilák győzelme, a Ferencváros ellen 1-4-ről 4-4-re egyenlítettek. Ha ezt ennyiszer egymás után meg tudják csinálni, az nem lehet véletlen. A Gyergyót egyszer már elkapták idegenben, és bár csütörtökön hazai jégen ugyan nem sikerült, de ha nem vigyáznak az ellenfelek, előbb-utóbb egy nagycsapat skalpja is meglesz nekik. Az újpestieknek természetesen csak a legrosszabb álmaikban fordul elő, hogy esetleg ők lehetnek az a bizonyos nagycsapat. Ezért azonban rengeteget kell dolgozniuk a bécsi pályán péntek este. Azt már tudják, hogy nem becsülhetik le ellenfelüket, de ez önmagában nem elég, meg kell mutatni valamit a játéktudásból is a győzelemhez. Márpedig a lilák egyelőre nincsenek kirobbanó formában. Októberben kilenc meccset játszottak, ebből négyet nyertek meg – kettőt a Vienna, egyet-egyet a HK Budapest és a DEAC ellen –, hazai jégen elhullajtottak egy értékes pontot a Titánokkal szemben, hatból csak egyet szereztek a Brassó ellen, és kikaptak Csíkszeredában, valamint a Tüskecsarnokban a jubileumi hokiderbin. A vesztett pontok számát tekintve az utóbbi időben megtáltosodott Brassóval együtt az ötödik helyen állnak, azaz ha innen nézzük, egyelőre a felsőházi tagság sem biztos. Éppen ezért a Vienna Capitals-farm ellen a győzelem egész egyszerűen kötelező.  fotó: TSH fotó (archív)"
16,Innsbruckban is győzelemre tör a Fehérvár,http://www.jegkorongblog.hu/2018/11/03/hci-avs-0-0-5/#post-259919,"Két egymást követő sikernél tart a magyar EBEL-csapat, a harmadikat a tabellaszomszéd otthonában húzhatná be. A listavezető Vienna Capitals és a rekordbajnok Klagenfurt legyűrése után sokkal biztatóbb a Fehérvár AV19 helyzete, mint az ezeket a meccseket megelőző időszakban. A remek győzelmek nyomán visszakapaszkodott a gárda a tabella 8. helyére, innen folytathatja a küzdelmet a playoffért. Ami ennél is biztatóbb, az a csapat előrejátéka: a lőtt gólok tekintetében a maga 48 találatával az 5. pozíciót foglalja el a Volán. Külön is érdemes kiemelni néhány fiatal védő, illetve a negyedik sor teljesítményét. Timotej Sille már három gólnál jár, Reisz Áron 1+5-nél, az első soros Szabó Dániel 3+4-nél, Stipsicz Bence 4+4-nél, és teszik ezt mindannyian úgy, hogy plusz-mínusz mutatójuk is a pozitív tartományokban van. Ugyanakkor ha egy dolog van, amire a 9. helyen álló Innsbruck sem panaszkodhat, az ott is a góllövés. Ezen a téren ők még előrébb tartanak, 53 találatuk a hullámvölgye ellenére éllovas Vienna 51-énél is több, viszont 60-at kaptak, ami a legrosszabb szám az egész mezőnyben. Ennek alapján sokgólos mérkőzésre számíthatunk este, más kérdés, hogy a statisztikákból nem mindig szerencsés messzemenő következtetéseket levonni.  Fotó: Soós Attila (Fehérvár AV19) A tiroliak sem mennek gyengén mostanában, utóbbi 5 meccsükből 3-at megnyertek, igaz, kedden vezetésről kaptak ki saját jegükön a Linztől. Érdekesség még, hogy az Innsbruckkal szemben pozitív a Fehérvár örökmérlege, 43 meccsből 24-et a magyar csapat húzott be. Köztük a legutóbbit a Raktár utcában, ahol szeptember 22-én hosszabbításban döntötte a pluszpont sorsát Anze Kuralt. Gólhiány ott sem volt, 5-4 lett a végeredmény. „Az utolsó két siker önbizalmat adott nekünk a hétvégi mérkőzésekhez – nyilatkozta a Fehérvár hivatalos honlapjának Hannu Järvenpää vezetőedző. – Mindkét alakulat nagyon erős, így a kezdő korongbedobástól kezdve koncentrálnunk kell.” Ha már itt tartunk: a másik ellenfél vasárnap a bivalyerős Bolzano lesz. A Volán-honlapon megszólaltatták Stipsicz Bencét és Szabó Krisztiánt is:  A meccs 17:30-kor kezdődik."
17,Mire mennek Debrecenben az Acélbikák?,http://www.jegkorongblog.hu/2018/11/02/deb-dab-6-2/#post-259770,"Újvárosban szoros meccsen nyert a DEAC, amely hazai pályán még keményebb ellenfél lesz. Addig-addig gyűjtögette a pontjait a Brassó, míg szép csöndben felkúszott a tabella harmadik helyére. Igaz, hogy több meccset játszott a negyedik helyre csúszott Debrecennél, de ez akkor is figyelemre méltó. Nem is kérdés, hogy a hajdú-bihari megyeszékhelyen minél előbb vissza szeretnék szerezni a dobogós pozíciót. Ehhez sok feltétel adott, hiszen az elmúlt három hétben lejátszott hat meccsükből négyet nyertek, csak a Fraditól és az akkor még listavezető Csíkszeredától kaptak ki, de utóbbiakat később a Vákárban lenullázták. A válogatott szünet előtt a DAB-bal és a Vienna Capitals II csapatával mérkőznek még, mindkétszer hazai pályán. A csapatban Hugo Turcotte és Jakub Izacky tűnik ki eredményes játékával, előbbinek 20 pontja van, utóbbinak 19. A DEAC kapcsán sosem lehet elmenni szó nélkül Hetényi Zoltán teljesítménye mellett. A 30 éves kapus egy év észak-amerikai kitérő után nyáron azzal a gondolattal  kacérkodott, hogy felhagy a profi sporttal, ám később meggondolta magát. Jól tette: jelenleg a Debreceni Egyetem hallgatója és az Erste Liga legjobb kapusa. A lövések 94,2%-át fogja, meccsenként 2,4 gólt kap átlagban. A sorozatterhelést is jól bírja, 908 percen keresztül védett eddig, senki meg sem közelíti ezt a mennyiséget, mögötte a ferencvárosi Arany Gergely a második, de ő is 107 perccel kevesebb ideig állt a kapuban. Mivel a csapat nem tartozik a legnagyobb gólvágók közé, ezért kritikus, hogy keveset kapjanak, és ebben Hetényinek kiemelkedő a szerepe. Mindez nem kerülte el a válogatott szakmai stábjának figyelmét sem, Rajna Miklós és Bálizs Bence mellett ő is meghívót kapott a jövő heti négy nemzet tornára, amivel legszebb álmai válhatnak valóra. 
Fotó: Boda Bence / DAB A védekezés pénteken is fontos lesz a DEAC számára, hiszen azt a DAB-ot fogadják, amely a liga leggólképesebb csapatai közé tartozik. Meccsenként átlagban 4,6 gólt lőnek Azariék, ennél csak a Csíkszereda tud jobbat, még az FTC-Telekom is elmarad valamelyest. A problémát nem is a támadás, hanem a védekezés jelenti. 15 meccsen 25 pontot szereztek, ezzel a hatodik helyen állnak. A 27 pontos UTE van befogható távolságban, bár a 9 ponttal előttük álló DEAC két meccsel többet játszott, tehát vesztett pontok tekintetében három egységre vannak tőle. A hátrány csökkentésének legkézenfekvőbb módja, ha elhozzák Debrecenből a három pontot, ami viszont ennyire szellős védelemmel nehéz feladat lesz. Átlagban három és fél gólt kapnak meccsenként az újvárosiak, az UTE mutatója 3,2 alatt van, a Brassóé 3 alatt, a DEAC-é 2,6. Ebből a szempontból feltűnő, hogy a rendkívül gólerős első sor hátul mennyire sebezhető. A plusz/mínusz mutató nem tökéletes mérőszám, de sokatmondó, hogy Artem Iosaffov 18 pontjához +6-os, Jaakko Turtiainen 15 pontjához –1-es, Oula Uski 14 pontjához +4-es mutató társul. Összehasonlításul: a csapatkapitány Azari Zsolt 16 pontja mellett +10-en, a hátvéd Miika Franssila 11 pontja mellett +11-en áll. Nem véletlen, hogy Antti Karhula, a dunaújvárosiak vezetőedzője is erre helyezte a hangsúlyt a mérkőzés előtt: „A legutóbbi találkozónk nagyon szoros volt. Ezúttal kisebb jégfelületen fogunk játszani, úgyhogy készen kell állnunk, hogy szűkebb helyeken kell harcolnunk és védekeznünk. Ha már itt tartunk: elsősorban a védekezésre szeretnénk koncentrálni, ha az a helyén lesz, akkor valószínűleg elől is lesznek gólszerzési lehetőségeink. A jelszavunk tehát péntek este az lesz, hogy első a védekezés, utána jöhet a támadás.” Más kérdés, hogy a két csapattal a múltban már előfordult, hogy egyiküknek sem sikerült ráncba szedni a védelmet, 2016 decemberében az újvárosiak 7-7-es rendes játékidő után 8-7-re nyerték a hosszabbítást Debrecenben. Azóta sokat változott és fejlődött mindkét csapat, így ez aligha fordul elő megint, de ettől még élvezetes meccsre van kilátás."
18,Mutatunk két álomszerű keresztpasszt,http://www.jegkorongblog.hu/2018/11/02/itt-van-ket-gyonyoru-alompassz-keresztbe/#post-259668,"Az elsőt Ryan Johansen adta úgy, hogy oda sem nézett, a másodikat Ryan Getzlaf az utolsó percben, ezzel mentett pontot az Anaheim. A Nashville 4-1-re nyert Tampában, a Ducks büntetőkkel kikapott a Rangerstől.  "
19,Mindent ki fognak adni magukból a Jegesmedvék,http://www.jegkorongblog.hu/2018/11/03/mis-pop-video-osszefoglalo/#post-259786,"Az érsekújvári bravúr után hasonló DVTK-teljesítményre lenne szükség a HK Poprad ellen is. Lévén, hogy már a második kör második felénél tartunk az Extraligában, mindenki játszott mindenkivel legalább egyszer, és ez a DVTK Jegesmedvék–HK Poprad párra is érvényes. A tabella jelenlegi örödikjével napra pontosan egy hónapja, október 2-án találkoztak a miskolciak idegenben – akkor is közvetlenül egy MHC Nové Zámky elleni győzelmet követően –, és szoros csatában sikerült pontot lopniuk. Bár a tátraiak megnyerték az első harmadot, majd a második után is vezettek még, a harmadikban azonban egyenlített Magosi Bálint, így a pluszpont sorsáról a túlóra döntött, sajnos nem a magyar csapat javára. Az igazsághoz tartozik, hogy ezzel a meccsel kezdődött a Jegesmedvék hosszú vereségsorozata, amely ugyanakkor már a múlté. Legutóbbi négy találkozójukból kettőt nyertek a piros-fehérek, és még egy alkalommal pontot szereztek, csak a Liptószentmiklós elleni hazai találkozójuk képe nem nyerhette el híveik tetszését. Ám ezt igen nagy mértékben kompenzálta a szerdai érsekújvári 3-0, vagyis elmondható, hogy lendületben lévő DVTK fogadja az amúgy igen acélos Poprádot. A HK nyilván nem lesz könnyű falat, és nem csupán azért, mert ott véd Tomas Vsvorda, a liga aktuálisan legjobb kapusa, aki 11 mérkőzésen 95,5%-kal fogott eddig. A Poprád utóbbi öt meccséből négyet behúzott, csak a Kassától kapott ki, ezenközben a Zsolnának hetet lőtt, a Gyetvát meg 4-0-val küldte haza tegnapelőtt. Másrészt arról, hogy nem verhetetlen gárdáról van szó, magyar jégkorongozók is tudnának mesélni: a MAC Újbuda 3-2-re felülmúlta őket október 16-án a Tüskecsarnokban. “Az elmúlt négy mérkőzésünkön háromszor is pontot vagy pontokat tudtunk szerezni, tehát eredményességben javuló tendenciát mutatunk – mondta Glen Hanlon vezetőedző a klub hivatalos honlapjának. – Legutóbb láthattuk, hogy a védekezésünk is tud stabilan működni. Erre nagy szükségünk lesz a HK Poprad ellen is, hiszen közel hármas gólátlaggal rendelkeznek, és mérkőzésenként 38-szor találják el a kaput. Azt várom el a játékosaimtól, hogy pénteken és vasárnap is mindent kiadjanak magukból, és teljes erőbedobással játsszanak. Amennyiben ez így lesz, úgy tiszta lelkiismerettel mehetünk el a pár napos pihenőnkre a válogatott szünetben.” Ha már a vasárnap szóba került: akkor Besztercebányán vendégszerepelnek a miskolciak. De előbb jöjjön a Poprád: a 17:30-kor kezdődő összecsapást a Digi Sport élőben közvetíti.  Fotó: dvtk.eu"
20,Mit jelent ma egy FTC–UTE hokiderbi?,http://www.jegkorongblog.hu/2018/10/31/ftc-ute-kepes-osszefoglalo-8/#post-259388,"Az este 8-kor a Tüskecsarnokban kezdődő örökrangadó nyilvánvalóan egyike lesz az év mérkőzéseinek az Erste Ligában. A magyar hokitörténelem legnagyobb múltú mérkőzésével ünnepli megalakulásának 90. évfordulóját a Ferencváros jégkorongszakosztálya. Az ünnepi alkalomra ebben az idényben először megtelhet a Tüskecsarnok: a zöld-fehérek ott rendezik az ősi rivális Újpest elleni mérkőzésüket, amellyel az alapításra emlékeznek. A Ferencváros–Újpest derbikről az elmúlt évek alatt nagyon sok mindent elmondtunk már. A legfontosabb talán, hogy a pillanatnyi formáktól és a keretek erősségétől függetlenül általában kiszámíthatatlan a végkimenetelük. A játékosok mindkét oldalon pontosan tudják, mit jelent ez a csata, és hogy ha valamikor nem lehet tompán játszani, az ez az alkalom. A főpróba ezúttal egyik oldalon sem sikerült fényesen. Az FTC-Telekom az alsó régiókba tartozó, kevesebb mint három teljes sorral érkező Vienna Capitals-farmot fogadta, és toronymagas esélyesként majdnem elszórakozta a meccset. A bécsiek szereztek vezetést, amire a Fradi a 41. percig négy góllal – közte Tóth Adrián klasszikus mesterhármasával – válaszolt, ám a játékosok úgy érezték, ezzel vége is a történetnek. Az osztrákok nem így látták. Kiegyenlítettek annak ellenére, hogy 4-3-nál Fodor Szabolcs időt kért. Az 55. percben aztán megszerezte az ötödik gólját is a Fradi, de a bécsiek a kapust lehozva küzdöttek az egyenlítésért. Végül sikerült megnyerniük a meccset a zöldeknek, de ennél sokkal több jót nehéz lenne elmondani vasárnapjukról. Még rosszabbul járt az UTE, amelynek erősebb ellenfél, a Brassó jutott, de rendkívül tompán játszott, ráadásul az öltözőben is maradt mindhárom harmad elején. A negyedik percben már kétgólos mínuszban voltak, és közben az erdélyiek lőttek még egy érvénytelenített találatot, valamint kihagytak további két ordító ziccert. Senki nem szólhatott volna egy szót sem, ha öt perc alatt ötgólos hátrányba kerül az Újpest. A dermesztő kezdést követően összekapta magát a társaság, de csak lövésekre futotta, gólokra sokáig nem. A második harmad elején ismét gyorsan jött a brassói találat, és ugyanez megtörtént a harmadik harmad elején is. Ezúttal a péntek esti, Titánok elleni mérkőzéssel ellentétben alaposan elvesztette az 5 az 5 elleni csatát az UTE, a játékosok fejben nemigen voltak ott.  fotók: TSH fotó A Fradi ezzel együtt másfél hónapja, szeptember 14-e óta veretlen, győzelmi szériája már 14 meccsnél tart. A mezőny egyetlen tagjaként minden alkalommal szereztek pontot, a lőtt gólok átlagában majdnem utolérték a gyengélkedő Csíkszeredát, a kapott gólokéban mindenkinél messze jobbak. Fodor Szabolcs irányításával egyértelműen bajnokesélyes csapat jött össze zöld-fehérben. Az UTE teljesítménye rapszodikusabb. A vasárnapi volt a csapat harmadik rendes játékidős veresége, és ezen kívül is többször hullajtottak el értékes pontokat könnyebbnek vélt ellenfelekkel szemben. Ráadásul sérülés- és betegséghullám is sújtja őket. Nagy Nilan hetek óta harcképtelen, Sikorcin többször hiányzott, most Sági dőlt ki pár hétre, és úgy tűnik, kapusfronton is gondok voltak ismét. Sila védte végig jóformán a szezon egészét eddig, pedig a formája sem mindig meggyőző. Nagy szerencse, hogy a juniorok közül többen is bizonyították, hogy számítani lehet rájuk. Az UTE rendszeresen négy-öt U20-as játékossal áll fel, ezt rajta kívül kevesen mondhatják el magukról. Ugyanakkor a fiataloktól kiélezett helyzetben még nem lehet elvárni, hogy húzóemberek legyenek. Mindenesetre bizonyosan jól jött a liláknak a minapi erősítés Miskolcról. A házigazdák meg szeretnék adni a módját a mérkőzésnek. A Ferencváros egyedi retromezben játszik majd, a meccs előtt és a szünetekben programok segítenek eltölteni az időt a szurkolóknak. A jegyek szépen fogynak, vasárnap már alig néhány várt gazdára. Az előzmények alapján tehát elmondható, hogy valószínűleg minden eladható helyet el fognak foglalni a szurkolók, a Tüskecsarnokban ebben az idényben először kitehetik a megtelt táblát. A mérkőzéssel kapcsolatos minden hasznos tudnivalót megtalálhatnak erről a linkről elindulva.  “Természetesen nagyon várjuk már a derbit – mondta blogunknak Fodor Szabolcs, a Ferencváros vezetőedzője. – Örülünk, hogy jó sorozatban vagyunk, de a már lejátszott meccsekkel nem szabad törődni, azok elmúltak. Lehet, hogy vasárnap mindenki egy kicsit előregondolt, de hétfő este biztosan minden játékos csakis arra az összecsapásra fog koncentrálni. Az Újpest a legnagyobb riválisunk, ősi ellenfél, amely ellen soha nem lehet biztosra menni. Ahogy minden mérkőzésen, úgy most is a saját játékunkkal akarunk foglalkozni, és szeretnénk a klub hagyományaihoz méltóan szívvel-lélekkel játszani a győzelemért.” Az ellenfél edzője, Szilassy Zoltán is hasonlóan nyilatkozott. “Természetesen mindenki tudja, mit jelent egy Ferencváros–Újpest derbi. Ez alól nem kivételek a légiósok sem, aki nagy része korábban is játszott már ilyen találkozón. A Brassó ellen tompák voltunk, úgy tűnt, nem sikerült mindenkinek ráhangolódnia a feladatra, lehet, hogy többeknek már a Fradi járt az eszében. Elrontottuk a kezdést, és egy jó csapat ellen rohanni kellett az eredmény után. Nem sikerült. Ezzel hétfőn remélhetőleg nem lesz gond, mindenki száz százalékig ott lesz. A Ferencváros ellen apróságok dönthetnek, az eddigi meccseinkből a jó dolgokat kell magunkkal vinnünk. A várható telt ház biztosan feldob mindenkit. Szoros mérkőzésre számítok.” A két csapat ebben az idényben kétszer találkozott egymással, mindkétszer a Megyeri úton. Mindkét alkalommal szoros eredmény született, egyszer az UTE, egyszer a Ferencváros nyert hosszabbításban. Az összecsapást az M4 Sport élőben közvetíti."
21,A Dinamo Minszk legyőzte a Kunlunt,http://www.jegkorongblog.hu/2018/11/01/a-dinamo-minszk-legyozte-a-kunlunt/#post-259564,"A fehéroroszok a kínai KHL-csapat ellen szakították meg 11 mérkőzés óta tartó nyeretlenségi szériájukat. Az Avangard legyűrte az Admiralt. A távol-keleti együttes végig meccsben volt a Csernisov-divízió első helyén álló omszkiakkal, de egyenlíteniük nem sikerült. Avangard Omszk 4-3 (2-0, 1-2, 1-1) Admiral Vlagyivosztok A Barisz pontot mentett a Traktor ellen. A kazahok az utolsó előtti percben még kétgólos hátrányban voltak, ám Dietz 24 másodperc alatt 2 gólt lőtt, aminek köszönhetően kiharcolták a túlórát, ahol Sarov eldöntötte az oroszok javára a meccset. Barisz Asztana 3-4 H (1-1, 0-1, 2-1, 0-1) Traktor Cseljabinszk A Szpartak egy emberhátrányos góllal győzött Ufában. A Szalavat Julajev hiába lépett meg két emberelőnyös góllal, a moszkvaiak egyenlítettek, az 53. percben pedig Maxwell emberhátrányban belőtte a fővárosiak győztes találatát. Szalavat Julajev Ufa 3-4 (1-0, 2-2, 0-2) Szpartak Moszkva A Torpedo átgázolt a Szeversztalon. A Nyizsnyij Novogorod-iak hősei a 2+1 ponttal záró Parsin, valamint a 3 gólpasszt kiosztó Calof voltak, de Galimov 31 védése is említést érdemel. Torpedo Nyizsnyij Novgorod 7-2 (3-1, 3-0, 1-1) Szeversztal Cserepovec A Dinamo Minszk a Kunlun ellen megszakította a rossz sorozatát. A fehéroroszok a legutóbbi 11 mérkőzésükön egyaránt vesztesen hagyták el a jeget, aztán az első novemberi meccsükön Enroth 30 védésének köszönhetően győztek. Dinamo Minszk 4-1 (0-0, 2-0, 2-1) Kunlun Peking A Dinamo Riga Biljalov vezetésével verte a Lokomotivot. A lettek orosz kapusa 37 lövést fogott, miközben a másik oldalon Konovalovot a 6. percben a 2. bekapott gólja után le kellett cserélni. A kapusváltás után hiába egyenlítettek a jaroszlavliak, a hazaiak gólerős csatára, Videll betalált Saláknak, amivel eldőlt a meccs. Dinamo Riga 3-2 (2-0, 0-2, 1-0) Lokomotiv Jaroszlavl A Slovan a ligautolsó Szibir legyőzésével lezárta négymeccses vereségszériáját. A pozsonyiak sokáig hátrányban voltak, aztán kevesebb mint másfél perc alatt két emberelőnyös góllal megfordították és megnyerték a mérkőzést. Slovan Bratislava 3-2 (1-0, 0-2, 2-0) Szibir Novoszibirszk"
22,Szorokin-shutouttal győzött a CSZKA,http://www.jegkorongblog.hu/2018/11/04/szorokin-shutouttal-gyozott-a-cszka/#post-260020,"A moszkvaiak magabiztosan verték a Jokeritet a Nyugati főcsoport rangadóján. A Szibir hiába vezetett 2-1-re az Avtomobiliszt ellen, Taylor megsérült, a csereként beugró kapus, Kraszikov 3 gólt kapott. A KHL-t vezető jekatyerinburgiaknál Dawes 1+3 ponttal csapata mind a 4 góljából kivette a részét a főcsoport utolsó helyén álló együttes ellen. Avtomobiliszt Jekatyerinburg 4-2 (0-1, 3-1, 1-0) Szibir Novoszibirszk A Metallurg kapott gól nélkül verte az Amurt. A magnyitogorszkiak kapujában Kosecskin 30 védéssel ért el shutoutot, míg Rasmussen 2 assziszttal emelkedett ki a mezőnyjátékosok közül. Metallurg Magnyitogorszk 3-0 (1-0, 2-0, 0-0) Amur Habarovszk A Szocsi kétgólos hátrányból fordított a Traktor ellen. A vendégeknél remekeltek a légiósok: Jokipakka gólt lőtt, Collins és O’Dell gólpasszt adott, míg Rosén 1+1 ponttal zárt. Traktor Cseljabinszk 2-4 (2-1, 0-2, 0-1) Szocsi A CSZKA nem kímélte a Jokeritet. Szorokint nem állították nagy feladat elé a finnek, mindösszesen 15 lövés találta el a moszkvaiak kapuját. CSZKA Moszkva 5-0 (2-0, 1-0, 2-0) Jokerit Helsinki"
23,Joonas Huovinen a DAB-ban,http://www.jegkorongblog.hu/2018/11/02/joonas-huovinen-a-dab-ban/#post-259717,"A 24 éves finn csatár a DEAC ellen mutatkozhat be. “Joonas Huovinen személyében új játékost igazolt a Dunaújvárosi Acélbikák jégkorongcsapata – áll a klub közleményében. – A 24 éves, 180 cm magas és 80 kg-os finn csatár a brit elitligában (EIHL) szereplő Milton Keynes Lightning együttesétől érkezett Dunaújvárosba. A centerként és jobbszélsőként is bevethető játékos már a 2011/2012-es szezonban, mindössze 17 évesen bemutatkozott a finn másodosztályban (Mestis), majd 18 évesen már az elit ligában (Liiga) lépett pályára, s tagja volt hazája U18-as és U20-as válogatottjának is.” Huovinen az október elején távozott Westerling helyére érkezett a dunaújvárosiakhoz, pénteken, a DEAC ellen debütál új klubjában.  Fotó: Timo Savela (jatkoaika.com)"
24,5 meccs után újra pontot szerezne a Vasas,http://www.jegkorongblog.hu/2018/10/29/vas-bra-1-4/#post-259091,"Ladányi Balázs csapatának legutóbb épp a brassóiak ellen sikerült ez, hétfőn újra ellenük próbálkozhatnak. A Corona talán a legkiszámíthatatlanabb csapat az Erste Ligában. Négy nap alatt három meccset játszottak, Székesfehérváron 7-2-re kaptak ki a Titánoktól, majd ugyanilyen arányban győztek a Hokiklub Budapest otthonában, végül simán nyertek Újpesten, a liga egyik legnehezebb ellenfelével szemben. Hétfőn papíron könnyebb próbatétel következik, a Schiller-Vasas HC otthonában kell helytállniuk. A Brassó 33 pontjával negyedik, a Vasas 5-tel utolsó a tabellán. De ez akkor sem jelentheti azt, hogy Mihály Árpádék fél vállról vehetik a mérkőzést, hiszen legutóbbi káposztásmegyeri találkozójukon mínusz kettőről nagynehezen egyenlítve csak a hosszabításban tudtak ellenfelük fölé kerekedni. Most egy ilyen botlás aligha fér bele, hiszen rajtuk a középmezőny: az UTE 6, a DAB 8 ponttal van lemaradva, de mindketten három mérkőzéssel kevesebbet játszottak. A hétfői siker szempontjából kulcsfontosságú lesz, hogy mennyire tudnak fegyelmezettek maradni. Az UTE ellen ez parádésan sikerült, összesen 8 percet kaptak, míg az ellenfél hatot, de nem véletlenül találunk három brassóit is az öt legtöbb büntetésperccel rendelkező játékos között. Garrett Clarke, Cody Carlson és Craig Cescon eddig annyit szedett össze, mint az utánuk következő hat legszabálytalanabb nem brassói együttvéve. A Vasasnak viszont úgy kellenének a pontok, mint egy falat kenyér. Mióta hat körrel korábban végrehajtották a bravúrt a Corona ellen, azóta egyet sem szereztek, holott közvetlen riválisaikkal is találkoztak. Csakhogy simán kikaptak a Hokiklub Budapesttől és a Vienna Capitals II-től is. Ami a leginkább nem megy, az a góllövés, az említett két találkozón összesen egyet értek el. Valamivel biztatóbb csak a gyergyói vendégjátékuk volt, ott 4-6-tal jöttek le a jégről. Ez a feladat most, megtalálni az utat az ellenfelek kapujáig."
25,Kiütéses siker után várja a Titánokat a Brassó,http://www.jegkorongblog.hu/2018/11/02/asc-corona-brasso-fehervari-titanok-7/#post-259595,"A Sportklub legyőzése után máris újabb meccs jön a kék-sárgáknak, az ellen a csapat ellen, amely egyedül verte sikeres sorozata közben a Coronát. Káprázatos győzelmet arattak a brassóiak a Sportklub felett a csütörtöki erdélyi rangadón. Nyolc gólt lőttek a korábbi listavezetőnek, és csak hármat kaptak. Ezzel megerősítették harmadik helyüket a tabellán, ám a középmezőny tapad rájuk, egy vereséggel lenullázhatnák diadaluk értékét. Jelenleg 39 ponttal állnak a dobogó harmadik fokán, a DEAC 3 meccsel kevesebbet játszva is csak 5-tel van lemaradva, az UTE 4, a DAB 5 meccsel kevesebbel áll, így nehéz reális képet kapni a csapatok valódi pozíciójáról. Az mindenesetre biztos, hogy a Brassó helyzete korántsem stabil, vagyis mindent meg kell tennie a győzelemért. A pénteki találkozó különlegessége, hogy aligha lehet találni két olyan csapatot, amely jobban ismeri egymást, mint a Brassó és a Titánok. Már háromszor mérkőztek egymással, az első találkozót éppúgy 8-3-ra nyerték a brassóiak, mint a Csíkszereda elleni derbit, a másodikon 6-4-re győztek odahaza, a harmadikon viszont a fehérváriak nyertek 7-2-re. Vagyis minden alapjuk megvan a Titánoknak is, hogy bizakodva várják az újabb összecsapást. Annál inkább, mivel a Megyeri úton például csak hosszabbításban kaptak ki egy hete, igaz, utána meglepő vereséget szenvedtek hazai pályán a feltámadó Hokiklub Budapesttől. Pénteken az önbizalomtól duzzadó Brassó otthonából kellene pontot vagy pontokat hozniuk, ami azért nem lesz könnyű feladat. Ha sikerül fegyelmezettnek maradni, és az emberelőnyöket az utóbbi időben szokásos hatékonysággal kihasználni, akkor lehet esélyük a Fejér megyeieknek. "
26,A Zsolna ellen egyenesedhet ki ismét a MAC,http://www.jegkorongblog.hu/2018/11/01/mac-zil-kepes-osszefoglalo/#post-259532,"Az újbudai Extraliga-újonc két sima vereség után ismét fogható ellenféllel játszik a Tüskecsarnokban. Ezzel a megfogalmazással persze óvatosan kell bánni ebben a nagyon erős bajnokságban, hiszen többször is megírtuk már: jórészt azokkal az ellenfelekkel nem tud mit kezdeni Majoross Gergely csapata, amelyek hozzá hasonlóan az alsóbb régiókban tartózkodnak. A HK Nitra ugyan, amely vasárnap 8-2-vel távozott a magyar fővárosból, más kategória, ám az előzőleg 4-1-re nyerő Liptószentmiklós már ebből a körből való. Az MsHK Zilina szintén, amely még szeptember 30-án küldte haza 6-3-mal a MAC-ot. Lenne tehát miért visszavágni, de hogy nem lesz könnyű, bizonyos. Ugyanakkor ne feledjük, hogy nem is totális képtelenség. A Zsolna közvetlenül a magyar csapat előtt áll a 10. helyen, 4 pont előnnyel. Utóbbi öt találkozójából kettőt nyert meg, az egyiket a szlovák juniorválogatott, a másikat a Dukla Trencín ellen. A vasárnapi összecsapás érdekessége, hogy egy gól sem született, a 0-0-s rendes játékidő és hosszabbítás után büntetőkkel húzta be a pluszpontot a Zilina. Nüansz: a MAC is a Trencsén kárára volt sikeres legutóbb, akkor három egységet is eltett, hiszen 5-2-re diadalmaskodott a Tüskében múlt szerdán. Tokaji Viktor másodedző a legnagyobb riválisok egyikének nevezte a Zsolnát a csapat hivatalos közösségi oldalán, majd arról beszélt, hogy bízik benne, újra megindul a MAC-szekér:  Az összecsapás 19 órakor kezdődik.  fotó: Koncsár Irma/MAC"
27,Egyre szebb és jobb hokit játszanak a Titánok,http://www.jegkorongblog.hu/2018/10/30/avs-hkb-video-osszefoglalo-2/#post-259205,"Ha ilyen tempóban fejlődnek tovább a fehérváriak, akkor csak idő kérdése, hogy mikor zárkóznak fel az élmezőnyhöz. A Fehérvári Titánok lassan kezdték a bajnokságot, de azóta alaposan rákapcsoltak, mindenképpen érdemes a fiatalok meccseire is kilátogatniuk a szurkolóknak. A védelemmel még akadnak gondok, de a támadójáték kezd összeállni a megyeszékhelyen. Tizenöt meccsen van túl a csapat, az első 8 találkozón 17 gólt szereztek, a Hokiklub Budapest ellen oda-vissza nyertek, és hosszabbítás után elvették az UTE skalpját is, ami szenzáció volt, de a 7 ponttal nem lehettek elégedettek. Aztán három hete valami radikálisan megváltozott. Az azóta lejátszott hét mérkőzésen 39 gólt lőtt a csapat, amivel 13 pontot tett hozzá az addigi héthez. Kiss Dávid tehát jó munkát végez, és ha az egész szezonban ennyit fejlődik a csapat, akkor merészebb álmokat is dédelgethetnek. A tudatosságot jelzi az emberelőnyös játék minősége. Sokáig ez volt az a játékelem, ami a legkevésbé ment a fiataloknak, a vezetőedző több alkalommal elmondta, külön foglalkoznak a fórok kihasználásával. Ezt minden edző meg szokta említeni, Kiss Dávid abban különbözik, hogy nem eredménytelenül gyakoroltak, a Brassó ellen három, az UTE-val szemben öt előnygólt szereztek, érdemes lesz tehát külön is odafigyelniük erre az aktuális ellenfeleknek. Ahogy a csapat fiataljaira is. A légiós Jack Lewis mellett ugyanis ketten is pont/meccs fölött teljesítenek közülük, a 20 éves Kiss Patrik 10+10-zel áll, az alig 19 esztendős Mihály Ákos pedig 4+12-vel, és vannak még mások is, akik közelítenek hozzájuk. A Titánok hétfői ellenfele az a Hokiklub Budapest lesz, amely október közepén valósággal fellángolt, legyőzte a Vienna Capitals II-t és a Schiller-Vasas HC-t is, majd az UTE-tól mindössze egy-, a listavezető Sportklubtól kétgólos vereséget szenvedett. Minden jel arra utalt, hogy ők is megérkeztek a ligába, de rögvest ezután a Brassótól 7, a DAB-tól 8 gólt kaptak. Utóbbi meccsen bő két és fél perc alatt hagyták fordítani a négy gólt szerző ellenfelet, ami mindennél jobban jelzi, hogy sebezhető a védelem. A Titánokból mindazonáltal felkészültek lehetnek, hiszen idén már harmadszorra futnak össze. Fehérváron hosszabbításig mentek, Budapesten viszont rendes játékidőben nyertek a fehérváriak. Hétfőn este fél hétkor kezdenek a csapatok az Ifj. Ocskay Gábor Jégcsarnokban, győzelemmel két pontra közelítenék meg a hatodik helyen álló Dunaújvárost a hazaiak, míg a vendégek a Vienna Capitals II-vel szemben tudnának jelentőset javítani a pozíciójukon. "
28,A címvédőt is elkapnák a DVTK Jegesmedvék,http://www.jegkorongblog.hu/2018/11/04/hc-05-iclinic-banska-bystrica-dvtk-jegesmedvek/#post-259904,"Elsőre hazai jégen nem sikerült, másodjára Besztercebányán nem lesz könnyebb. Azért sem, mert a bajnokot alighanem felpaprikázta, hogy a legutóbbi fordulóban fejet kellett hajtania a Gyetva előtt idegenben. A pénteki játéknap további meglepetés eredményei árnyékában nem annyira tűnt fel, hogy az alsóházi gárda felülmúlta a hozzá négymeccses győzelmi sorozattal érkező címvédőt, de hát egy 2-1-ben semmi különleges nincs mondjuk egy 4-8-hoz képest. Az Extraliga ráadásul tényleg kompetitív bajnokság, ezt már megtanulhattuk, itt bárki verhet bárkit. A bajnok amúgy nyögvenyelősen kezdett, jó néhány váratlan vereség is becsúszott eleinte, ám idővel összeszedte magát, és a dobogó közelébe kapaszkodott, jelenleg az 5. helyen található. Az első DVTK Jegesmedvék–HC Banska Bytrica találkozón sima vendégsiker született, az 5-2 híven tükrözte a játék képét. Ez a miskolciak vereségszériájának elején történt, amelyből szépen kilábaltak, jelenleg például elmondhatják magukról, hogy utolsó öt találkozójuk közül hármat megnyertek, és egy negyediken is pontot szereztek. Nem adják tehát könnyen a bőrüket, ami bizonyára a nemzetközi szünet előtti utolsó összecsapáson is így lesz. A csapat javuló játéka kapcsán el kell mondani, hogy már amiatt megérte az Extraliga-projekt, hogy kiderült: Magosi Bálint ezen a szinten is képes első-második soros csatárként jégkorongozni. Az a találata is élményszámba ment, amellyel a Gyetva elleni találkozót döntötte el, arra pedig, amivel a Popráddal szembeni hosszabbítás végére tett pontot, nem nagyon vannak szavak. De természetesen nem csupán ő nőtt fel a kihívásokhoz, így tett a gárda pontkirályjelöltje, az 5+14-gyel a bajnokság kanadai tabellájának 8. helyén álló Vas János, valamint Somogyi Balázs és Szirányi Bence is, továbbá máris úgy tűnik, a friss igazolás Vay Ádám képes biztosítani a stabilitást a kapuban. A bő egyhetes pauza ezzel együtt jól jöhet – főként annak, aki valóban pihenhet –, a még jobb az lenne, ha sikerélménnyel tudnák befejezni a pontvadászat e szakaszát a Jegesmedvék. A mérkőzés 17 órakor kezdődik Besztercebányán.  Fotó: Teszárovics Zsuzsa (JKB)"
29,Yanni Gourde hat évig a Tampáé,http://www.jegkorongblog.hu/2018/11/03/gourde-hat-evig-a-tampae/#post-259807,"A mindhárom csatárposzton bevethető játékos több mint 30 milliód dollárt kap. A sosem draftolt, de már 26 éves Yanni Gourde tavaly játszotta első teljes szezonját az NHL-ben. Nem vallott szégyent, 82 mérkőzésen 64 pontot (25+39) gyűjtött, amihez a rájátszásban hozzátett még hetet. Az új szezont a tavalyinál is erőteljesebben kezdte, 12 meccsen kereken 1 pontos átlaga van, így még mielőtt nyáron korlátlan szabad ügynökké válhatott volna, megtartotta őt Julien BriseBois menedzser. Az új kontraktus 2019-ben lép életbe és 2025-ig tart. Gourde összesen 30,996 millió dollárt kap a Tampában, ami évei 5,166 milliót jelent. A szerződés első három évében egyáltalán nem cserélhető el, a következő háromban igen, de csak saját beleegyezésével. "
30,5 meccs után újra pontot szerezne a Vasas,http://www.jegkorongblog.hu/2018/10/30/vas-bra-nyilatkozatok-2/#post-259178,"Ladányi Balázs csapatának legutóbb épp a brassóiak ellen sikerült ez, hétfőn újra ellenük próbálkozhatnak. A Corona talán a legkiszámíthatatlanabb csapat az Erste Ligában. Négy nap alatt három meccset játszottak, Székesfehérváron 7-2-re kaptak ki a Titánoktól, majd ugyanilyen arányban győztek a Hokiklub Budapest otthonában, végül simán nyertek Újpesten, a liga egyik legnehezebb ellenfelével szemben. Hétfőn papíron könnyebb próbatétel következik, a Schiller-Vasas HC otthonában kell helytállniuk. A Brassó 33 pontjával negyedik, a Vasas 5-tel utolsó a tabellán. De ez akkor sem jelentheti azt, hogy Mihály Árpádék fél vállról vehetik a mérkőzést, hiszen legutóbbi káposztásmegyeri találkozójukon mínusz kettőről nagynehezen egyenlítve csak a hosszabításban tudtak ellenfelük fölé kerekedni. Most egy ilyen botlás aligha fér bele, hiszen rajtuk a középmezőny: az UTE 6, a DAB 8 ponttal van lemaradva, de mindketten három mérkőzéssel kevesebbet játszottak. A hétfői siker szempontjából kulcsfontosságú lesz, hogy mennyire tudnak fegyelmezettek maradni. Az UTE ellen ez parádésan sikerült, összesen 8 percet kaptak, míg az ellenfél hatot, de nem véletlenül találunk három brassóit is az öt legtöbb büntetésperccel rendelkező játékos között. Garrett Clarke, Cody Carlson és Craig Cescon eddig annyit szedett össze, mint az utánuk következő hat legszabálytalanabb nem brassói együttvéve. A Vasasnak viszont úgy kellenének a pontok, mint egy falat kenyér. Mióta hat körrel korábban végrehajtották a bravúrt a Corona ellen, azóta egyet sem szereztek, holott közvetlen riválisaikkal is találkoztak. Csakhogy simán kikaptak a Hokiklub Budapesttől és a Vienna Capitals II-től is. Ami a leginkább nem megy, az a góllövés, az említett két találkozón összesen egyet értek el. Valamivel biztatóbb csak a gyergyói vendégjátékuk volt, ott 4-6-tal jöttek le a jégről. Ez a feladat most, megtalálni az utat az ellenfelek kapujáig."
31,Mire mennek Debrecenben az Acélbikák?,http://www.jegkorongblog.hu/2018/11/03/deb-dab-video-osszefoglalo/#post-259830,"Újvárosban szoros meccsen nyert a DEAC, amely hazai pályán még keményebb ellenfél lesz. Addig-addig gyűjtögette a pontjait a Brassó, míg szép csöndben felkúszott a tabella harmadik helyére. Igaz, hogy több meccset játszott a negyedik helyre csúszott Debrecennél, de ez akkor is figyelemre méltó. Nem is kérdés, hogy a hajdú-bihari megyeszékhelyen minél előbb vissza szeretnék szerezni a dobogós pozíciót. Ehhez sok feltétel adott, hiszen az elmúlt három hétben lejátszott hat meccsükből négyet nyertek, csak a Fraditól és az akkor még listavezető Csíkszeredától kaptak ki, de utóbbiakat később a Vákárban lenullázták. A válogatott szünet előtt a DAB-bal és a Vienna Capitals II csapatával mérkőznek még, mindkétszer hazai pályán. A csapatban Hugo Turcotte és Jakub Izacky tűnik ki eredményes játékával, előbbinek 20 pontja van, utóbbinak 19. A DEAC kapcsán sosem lehet elmenni szó nélkül Hetényi Zoltán teljesítménye mellett. A 30 éves kapus egy év észak-amerikai kitérő után nyáron azzal a gondolattal  kacérkodott, hogy felhagy a profi sporttal, ám később meggondolta magát. Jól tette: jelenleg a Debreceni Egyetem hallgatója és az Erste Liga legjobb kapusa. A lövések 94,2%-át fogja, meccsenként 2,4 gólt kap átlagban. A sorozatterhelést is jól bírja, 908 percen keresztül védett eddig, senki meg sem közelíti ezt a mennyiséget, mögötte a ferencvárosi Arany Gergely a második, de ő is 107 perccel kevesebb ideig állt a kapuban. Mivel a csapat nem tartozik a legnagyobb gólvágók közé, ezért kritikus, hogy keveset kapjanak, és ebben Hetényinek kiemelkedő a szerepe. Mindez nem kerülte el a válogatott szakmai stábjának figyelmét sem, Rajna Miklós és Bálizs Bence mellett ő is meghívót kapott a jövő heti négy nemzet tornára, amivel legszebb álmai válhatnak valóra. 
Fotó: Boda Bence / DAB A védekezés pénteken is fontos lesz a DEAC számára, hiszen azt a DAB-ot fogadják, amely a liga leggólképesebb csapatai közé tartozik. Meccsenként átlagban 4,6 gólt lőnek Azariék, ennél csak a Csíkszereda tud jobbat, még az FTC-Telekom is elmarad valamelyest. A problémát nem is a támadás, hanem a védekezés jelenti. 15 meccsen 25 pontot szereztek, ezzel a hatodik helyen állnak. A 27 pontos UTE van befogható távolságban, bár a 9 ponttal előttük álló DEAC két meccsel többet játszott, tehát vesztett pontok tekintetében három egységre vannak tőle. A hátrány csökkentésének legkézenfekvőbb módja, ha elhozzák Debrecenből a három pontot, ami viszont ennyire szellős védelemmel nehéz feladat lesz. Átlagban három és fél gólt kapnak meccsenként az újvárosiak, az UTE mutatója 3,2 alatt van, a Brassóé 3 alatt, a DEAC-é 2,6. Ebből a szempontból feltűnő, hogy a rendkívül gólerős első sor hátul mennyire sebezhető. A plusz/mínusz mutató nem tökéletes mérőszám, de sokatmondó, hogy Artem Iosaffov 18 pontjához +6-os, Jaakko Turtiainen 15 pontjához –1-es, Oula Uski 14 pontjához +4-es mutató társul. Összehasonlításul: a csapatkapitány Azari Zsolt 16 pontja mellett +10-en, a hátvéd Miika Franssila 11 pontja mellett +11-en áll. Nem véletlen, hogy Antti Karhula, a dunaújvárosiak vezetőedzője is erre helyezte a hangsúlyt a mérkőzés előtt: „A legutóbbi találkozónk nagyon szoros volt. Ezúttal kisebb jégfelületen fogunk játszani, úgyhogy készen kell állnunk, hogy szűkebb helyeken kell harcolnunk és védekeznünk. Ha már itt tartunk: elsősorban a védekezésre szeretnénk koncentrálni, ha az a helyén lesz, akkor valószínűleg elől is lesznek gólszerzési lehetőségeink. A jelszavunk tehát péntek este az lesz, hogy első a védekezés, utána jöhet a támadás.” Más kérdés, hogy a két csapattal a múltban már előfordult, hogy egyiküknek sem sikerült ráncba szedni a védelmet, 2016 decemberében az újvárosiak 7-7-es rendes játékidő után 8-7-re nyerték a hosszabbítást Debrecenben. Azóta sokat változott és fejlődött mindkét csapat, így ez aligha fordul elő megint, de ettől még élvezetes meccsre van kilátás."
32,Mit jelent ma egy FTC–UTE hokiderbi?,http://www.jegkorongblog.hu/2018/10/29/ftc-ute-0-0-4/#post-259112,"Az este 8-kor a Tüskecsarnokban kezdődő örökrangadó nyilvánvalóan egyike lesz az év mérkőzéseinek az Erste Ligában. A magyar hokitörténelem legnagyobb múltú mérkőzésével ünnepli megalakulásának 90. évfordulóját a Ferencváros jégkorongszakosztálya. Az ünnepi alkalomra ebben az idényben először megtelhet a Tüskecsarnok: a zöld-fehérek ott rendezik az ősi rivális Újpest elleni mérkőzésüket, amellyel az alapításra emlékeznek. A Ferencváros–Újpest derbikről az elmúlt évek alatt nagyon sok mindent elmondtunk már. A legfontosabb talán, hogy a pillanatnyi formáktól és a keretek erősségétől függetlenül általában kiszámíthatatlan a végkimenetelük. A játékosok mindkét oldalon pontosan tudják, mit jelent ez a csata, és hogy ha valamikor nem lehet tompán játszani, az ez az alkalom. A főpróba ezúttal egyik oldalon sem sikerült fényesen. Az FTC-Telekom az alsó régiókba tartozó, kevesebb mint három teljes sorral érkező Vienna Capitals-farmot fogadta, és toronymagas esélyesként majdnem elszórakozta a meccset. A bécsiek szereztek vezetést, amire a Fradi a 41. percig négy góllal – közte Tóth Adrián klasszikus mesterhármasával – válaszolt, ám a játékosok úgy érezték, ezzel vége is a történetnek. Az osztrákok nem így látták. Kiegyenlítettek annak ellenére, hogy 4-3-nál Fodor Szabolcs időt kért. Az 55. percben aztán megszerezte az ötödik gólját is a Fradi, de a bécsiek a kapust lehozva küzdöttek az egyenlítésért. Végül sikerült megnyerniük a meccset a zöldeknek, de ennél sokkal több jót nehéz lenne elmondani vasárnapjukról. Még rosszabbul járt az UTE, amelynek erősebb ellenfél, a Brassó jutott, de rendkívül tompán játszott, ráadásul az öltözőben is maradt mindhárom harmad elején. A negyedik percben már kétgólos mínuszban voltak, és közben az erdélyiek lőttek még egy érvénytelenített találatot, valamint kihagytak további két ordító ziccert. Senki nem szólhatott volna egy szót sem, ha öt perc alatt ötgólos hátrányba kerül az Újpest. A dermesztő kezdést követően összekapta magát a társaság, de csak lövésekre futotta, gólokra sokáig nem. A második harmad elején ismét gyorsan jött a brassói találat, és ugyanez megtörtént a harmadik harmad elején is. Ezúttal a péntek esti, Titánok elleni mérkőzéssel ellentétben alaposan elvesztette az 5 az 5 elleni csatát az UTE, a játékosok fejben nemigen voltak ott.  fotók: TSH fotó A Fradi ezzel együtt másfél hónapja, szeptember 14-e óta veretlen, győzelmi szériája már 14 meccsnél tart. A mezőny egyetlen tagjaként minden alkalommal szereztek pontot, a lőtt gólok átlagában majdnem utolérték a gyengélkedő Csíkszeredát, a kapott gólokéban mindenkinél messze jobbak. Fodor Szabolcs irányításával egyértelműen bajnokesélyes csapat jött össze zöld-fehérben. Az UTE teljesítménye rapszodikusabb. A vasárnapi volt a csapat harmadik rendes játékidős veresége, és ezen kívül is többször hullajtottak el értékes pontokat könnyebbnek vélt ellenfelekkel szemben. Ráadásul sérülés- és betegséghullám is sújtja őket. Nagy Nilan hetek óta harcképtelen, Sikorcin többször hiányzott, most Sági dőlt ki pár hétre, és úgy tűnik, kapusfronton is gondok voltak ismét. Sila védte végig jóformán a szezon egészét eddig, pedig a formája sem mindig meggyőző. Nagy szerencse, hogy a juniorok közül többen is bizonyították, hogy számítani lehet rájuk. Az UTE rendszeresen négy-öt U20-as játékossal áll fel, ezt rajta kívül kevesen mondhatják el magukról. Ugyanakkor a fiataloktól kiélezett helyzetben még nem lehet elvárni, hogy húzóemberek legyenek. Mindenesetre bizonyosan jól jött a liláknak a minapi erősítés Miskolcról. A házigazdák meg szeretnék adni a módját a mérkőzésnek. A Ferencváros egyedi retromezben játszik majd, a meccs előtt és a szünetekben programok segítenek eltölteni az időt a szurkolóknak. A jegyek szépen fogynak, vasárnap már alig néhány várt gazdára. Az előzmények alapján tehát elmondható, hogy valószínűleg minden eladható helyet el fognak foglalni a szurkolók, a Tüskecsarnokban ebben az idényben először kitehetik a megtelt táblát. A mérkőzéssel kapcsolatos minden hasznos tudnivalót megtalálhatnak erről a linkről elindulva.  “Természetesen nagyon várjuk már a derbit – mondta blogunknak Fodor Szabolcs, a Ferencváros vezetőedzője. – Örülünk, hogy jó sorozatban vagyunk, de a már lejátszott meccsekkel nem szabad törődni, azok elmúltak. Lehet, hogy vasárnap mindenki egy kicsit előregondolt, de hétfő este biztosan minden játékos csakis arra az összecsapásra fog koncentrálni. Az Újpest a legnagyobb riválisunk, ősi ellenfél, amely ellen soha nem lehet biztosra menni. Ahogy minden mérkőzésen, úgy most is a saját játékunkkal akarunk foglalkozni, és szeretnénk a klub hagyományaihoz méltóan szívvel-lélekkel játszani a győzelemért.” Az ellenfél edzője, Szilassy Zoltán is hasonlóan nyilatkozott. “Természetesen mindenki tudja, mit jelent egy Ferencváros–Újpest derbi. Ez alól nem kivételek a légiósok sem, aki nagy része korábban is játszott már ilyen találkozón. A Brassó ellen tompák voltunk, úgy tűnt, nem sikerült mindenkinek ráhangolódnia a feladatra, lehet, hogy többeknek már a Fradi járt az eszében. Elrontottuk a kezdést, és egy jó csapat ellen rohanni kellett az eredmény után. Nem sikerült. Ezzel hétfőn remélhetőleg nem lesz gond, mindenki száz százalékig ott lesz. A Ferencváros ellen apróságok dönthetnek, az eddigi meccseinkből a jó dolgokat kell magunkkal vinnünk. A várható telt ház biztosan feldob mindenkit. Szoros mérkőzésre számítok.” A két csapat ebben az idényben kétszer találkozott egymással, mindkétszer a Megyeri úton. Mindkét alkalommal szoros eredmény született, egyszer az UTE, egyszer a Ferencváros nyert hosszabbításban. Az összecsapást az M4 Sport élőben közvetíti."
33,Egyre szebb és jobb hokit játszanak a Titánok,http://www.jegkorongblog.hu/2018/10/29/fehervari-titanok-hokiklub-budapest-2/#post-258906,"Ha ilyen tempóban fejlődnek tovább a fehérváriak, akkor csak idő kérdése, hogy mikor zárkóznak fel az élmezőnyhöz. A Fehérvári Titánok lassan kezdték a bajnokságot, de azóta alaposan rákapcsoltak, mindenképpen érdemes a fiatalok meccseire is kilátogatniuk a szurkolóknak. A védelemmel még akadnak gondok, de a támadójáték kezd összeállni a megyeszékhelyen. Tizenöt meccsen van túl a csapat, az első 8 találkozón 17 gólt szereztek, a Hokiklub Budapest ellen oda-vissza nyertek, és hosszabbítás után elvették az UTE skalpját is, ami szenzáció volt, de a 7 ponttal nem lehettek elégedettek. Aztán három hete valami radikálisan megváltozott. Az azóta lejátszott hét mérkőzésen 39 gólt lőtt a csapat, amivel 13 pontot tett hozzá az addigi héthez. Kiss Dávid tehát jó munkát végez, és ha az egész szezonban ennyit fejlődik a csapat, akkor merészebb álmokat is dédelgethetnek. A tudatosságot jelzi az emberelőnyös játék minősége. Sokáig ez volt az a játékelem, ami a legkevésbé ment a fiataloknak, a vezetőedző több alkalommal elmondta, külön foglalkoznak a fórok kihasználásával. Ezt minden edző meg szokta említeni, Kiss Dávid abban különbözik, hogy nem eredménytelenül gyakoroltak, a Brassó ellen három, az UTE-val szemben öt előnygólt szereztek, érdemes lesz tehát külön is odafigyelniük erre az aktuális ellenfeleknek. Ahogy a csapat fiataljaira is. A légiós Jack Lewis mellett ugyanis ketten is pont/meccs fölött teljesítenek közülük, a 20 éves Kiss Patrik 10+10-zel áll, az alig 19 esztendős Mihály Ákos pedig 4+12-vel, és vannak még mások is, akik közelítenek hozzájuk. A Titánok hétfői ellenfele az a Hokiklub Budapest lesz, amely október közepén valósággal fellángolt, legyőzte a Vienna Capitals II-t és a Schiller-Vasas HC-t is, majd az UTE-tól mindössze egy-, a listavezető Sportklubtól kétgólos vereséget szenvedett. Minden jel arra utalt, hogy ők is megérkeztek a ligába, de rögvest ezután a Brassótól 7, a DAB-tól 8 gólt kaptak. Utóbbi meccsen bő két és fél perc alatt hagyták fordítani a négy gólt szerző ellenfelet, ami mindennél jobban jelzi, hogy sebezhető a védelem. A Titánokból mindazonáltal felkészültek lehetnek, hiszen idén már harmadszorra futnak össze. Fehérváron hosszabbításig mentek, Budapesten viszont rendes játékidőben nyertek a fehérváriak. Hétfőn este fél hétkor kezdenek a csapatok az Ifj. Ocskay Gábor Jégcsarnokban, győzelemmel két pontra közelítenék meg a hatodik helyen álló Dunaújvárost a hazaiak, míg a vendégek a Vienna Capitals II-vel szemben tudnának jelentőset javítani a pozíciójukon. "
34,Embertelenül nehéz dolga lesz a MAC-nak,http://www.jegkorongblog.hu/2018/11/03/kos-mac-video-osszefoglalo/#post-259779,"Az újbudai Extraliga-újonc elsőre kis híján elkapta a Kassát, most idegenben próbálkozhat ugyanezzel. Az október 2-ai MAC–Kosice találkozón kissé meglepő volt a játék képe. Azt láttuk a Tüskecsarnokban sokáig, hogy hiába az ellenfél a favorit, a mérkőzés nagy részében a hazai csapat irányít, és akár gólokkal is vezethetne. Ám az első találat egészen az 52. percig nem akart megszületni, amikor is Pápa Márton végre eredményes volt. De mielőtt Majoross Gergely fiai megérezhették volna a siker ízét, a Kassa két balszerencsés góllal fordított. De hasonlóan jártak legutóbb a DVTK Jegesmedvék is. Vas Jánosék 2-1-re vezettek az 58. percben (!), a Kassa kapus nélkül egyenlített, majd lőtt még egyet, hogy aztán egy üres kapus találattal tegye fel a pontot az i-re, így alakult ki a 4-2-es végeredmény. E magyar szemmel durva végjátékok ugyanakkor azt is jelzik, hogy hiába a csodás múlt és az aktuális második hely a tabellán, a HC Kosicét is zavarba lehet hozni, akár a liga legfantasztikusabb létesítményében, a Steel Arenában is. Annál inkább, hogy a csapat ez idő szerint épp kisebb hullámvölgyben tartózkodik, minthogy egymás után kikapott hazai jégen a Besztercebányától, majd idegenben a Trencséntől. A legközelebbi közelmúlttal sajnos a MAC sem dicsekedhet, háromból három vereségen van túl: előbb simán kikapott a Liptószentmiklóstól Iglón, majd 2-8-cal zárt a Nyitrával, végül túlórában veszített a Zsolna ellen. Kassán indulni el felfelé biztosan embertelenül nehéz lesz. Máshogyan fogalmazva: csak emberfeletti teljesítménnyel lehet ott pontot vagy pontokat begyűjteni. De miként Majoross Gergely még a Nyitra-meccs után fogalmazott: az átlagos teljesítmény ebben a ligában nem elég semmire. Kassán aztán különösen nem.  Fotó: Manases István (MAC)"
35,Embertelenül nehéz dolga lesz a MAC-nak,http://www.jegkorongblog.hu/2018/11/02/kos-mac-0-0/#post-259745,"Az újbudai Extraliga-újonc elsőre kis híján elkapta a Kassát, most idegenben próbálkozhat ugyanezzel. Az október 2-ai MAC–Kosice találkozón kissé meglepő volt a játék képe. Azt láttuk a Tüskecsarnokban sokáig, hogy hiába az ellenfél a favorit, a mérkőzés nagy részében a hazai csapat irányít, és akár gólokkal is vezethetne. Ám az első találat egészen az 52. percig nem akart megszületni, amikor is Pápa Márton végre eredményes volt. De mielőtt Majoross Gergely fiai megérezhették volna a siker ízét, a Kassa két balszerencsés góllal fordított. De hasonlóan jártak legutóbb a DVTK Jegesmedvék is. Vas Jánosék 2-1-re vezettek az 58. percben (!), a Kassa kapus nélkül egyenlített, majd lőtt még egyet, hogy aztán egy üres kapus találattal tegye fel a pontot az i-re, így alakult ki a 4-2-es végeredmény. E magyar szemmel durva végjátékok ugyanakkor azt is jelzik, hogy hiába a csodás múlt és az aktuális második hely a tabellán, a HC Kosicét is zavarba lehet hozni, akár a liga legfantasztikusabb létesítményében, a Steel Arenában is. Annál inkább, hogy a csapat ez idő szerint épp kisebb hullámvölgyben tartózkodik, minthogy egymás után kikapott hazai jégen a Besztercebányától, majd idegenben a Trencséntől. A legközelebbi közelmúlttal sajnos a MAC sem dicsekedhet, háromból három vereségen van túl: előbb simán kikapott a Liptószentmiklóstól Iglón, majd 2-8-cal zárt a Nyitrával, végül túlórában veszített a Zsolna ellen. Kassán indulni el felfelé biztosan embertelenül nehéz lesz. Máshogyan fogalmazva: csak emberfeletti teljesítménnyel lehet ott pontot vagy pontokat begyűjteni. De miként Majoross Gergely még a Nyitra-meccs után fogalmazott: az átlagos teljesítmény ebben a ligában nem elég semmire. Kassán aztán különösen nem.  Fotó: Manases István (MAC)"
36,"Hogy juthat eszébe, hogy ilyen gólpasszt adjon?",http://www.jegkorongblog.hu/2018/11/03/hogy-juthat-eszebe-hogy-ilyen-golpasszt-adjon/#post-259948,"Elias Pettersson abszolút tudatosan lőtte a pakkot a saját kék vonaláról a kapu mögötti palánkra, Brock Boeser tökéletes ütemben érkezett a visszapattanóra. A meccset a 2+3-ig jutó ifjú svéd zseni vezérletével 7-6-ra nyerte a Vancouver a Colorado ellen hosszabbításban."
37,100 százalékos maradhat-e a Gyergyó túrája?,http://www.jegkorongblog.hu/2018/11/04/schiller-vasas-hc-gyergyoi-hk/#post-259887,"A Schiller-Vasas HC az utolsó csapat, amely megakadályozhatja ezt. “A lényeg, hogy újra csillogtak a szemek, újra megvolt az a küzdőszellem, az a hőfok, az az elán, az a mentalitás, amit a bajnokság előtt vizionáltunk a srácoknak. Jár a kalapemelés nekik” – mondta Ladányi Balázs, a Vasas vezetőedzője a Ferencváros elleni 3-2-es vereséget követően. Való igaz, az elmúlt hetekben nem olyan Vasast láttunk, amilyet az edzők elképzeltek és ígértek korábban. A szezon eleji megalkuvás nélkül hajtó csapat eltűnt, mintha a fiatalok belefásultak volna a sok vereségbe. A Ferencváros ellen viszont ismét azokat az erényeit mutatta a csapat, amelyekkel a vereségek ellenére is kellemes benyomásokat tudott kelteni a nézőkben eleinte. Ladányi Balázs fiai eddig öt pontot gyűjtöttek a bajnokságban, ebből négyet az első négy fordulóban. Az azóta lejátszott 13 meccsen viszont csak egy pontocskára futotta az akkor nagyon gyenge formában levő Brassóval szemben. A Fradi elleni pénteki teljesítmény viszont akár reményekre is feljogosíthatja a piros-kékeket vasárnapra, hiszen nem legyőzhetetlen ellenfél érkezik a Jégcentrumba. A Gyergyói HK úgy indult a Vienna Capitals II, a HK Budapest és a Vasas elleni mérkőzéseket tartalmazó túrájára, hogy 9 ponttal kell hazatérnie. A terv teljesítésével időarányosan jól állnak, Bécsben és a Tüskecsarnokban is győztek, bár mindkét meccsen rezgett valamelyest a léc, utóbbin különösen. A Gyergyó jelenti a szezon egyik negatív meglepetését, mind saját maguk, mind a szurkolók számára. A több száz KHL-meccsen edződött orosz légiósok jó része észrevehetetlen, többüket már el is küldték, edzőt is váltottak. Az orosz harmadosztályból igazolt, KHL-meccsen soha nem játszó Vesutkin viszont mindegyiküket kenterbe verte azzal, hogy ambiciózusan játszott, hajlandó volt hajtani, jöttek is a gólok és a pontok. A hazaiak részéről a két veterán védő, Góga és Nagy Csaba a legjobb és egyben a legeredményesebb, a fiatalok közül a legjobbak is hektikus formát mutatnak, innen talán a 4+4-nél tartó Csergő Hunort érdemes kiemelni. Ráadásul komoly fegyelmi problémái vannak a csapatnak, a Brassó után ők kapták a legtöbb büntetéspercet. Nem is véletlen, hogy a mezőny végéhez tartozó csapatoknak a gyergyóiakat sikerült először elkapniuk. Ha nem figyelnek oda, egy egységes, lelkes, hajtós Vasas akár pontot vagy pontokat szerezhet tőlük. A piros-kékek egyébként bulira készülnek, Halloween-parti kezdődik a jégcentrumban már délután három órakor, családi programokkal a középpontban. Ezek részleteiről ide kattintva tájékozódhatnak. "
38,5 meccs után újra pontot szerezne a Vasas,http://www.jegkorongblog.hu/2018/10/30/vas-bra-video-osszefoglalo-2/#post-259215,"Ladányi Balázs csapatának legutóbb épp a brassóiak ellen sikerült ez, hétfőn újra ellenük próbálkozhatnak. A Corona talán a legkiszámíthatatlanabb csapat az Erste Ligában. Négy nap alatt három meccset játszottak, Székesfehérváron 7-2-re kaptak ki a Titánoktól, majd ugyanilyen arányban győztek a Hokiklub Budapest otthonában, végül simán nyertek Újpesten, a liga egyik legnehezebb ellenfelével szemben. Hétfőn papíron könnyebb próbatétel következik, a Schiller-Vasas HC otthonában kell helytállniuk. A Brassó 33 pontjával negyedik, a Vasas 5-tel utolsó a tabellán. De ez akkor sem jelentheti azt, hogy Mihály Árpádék fél vállról vehetik a mérkőzést, hiszen legutóbbi káposztásmegyeri találkozójukon mínusz kettőről nagynehezen egyenlítve csak a hosszabításban tudtak ellenfelük fölé kerekedni. Most egy ilyen botlás aligha fér bele, hiszen rajtuk a középmezőny: az UTE 6, a DAB 8 ponttal van lemaradva, de mindketten három mérkőzéssel kevesebbet játszottak. A hétfői siker szempontjából kulcsfontosságú lesz, hogy mennyire tudnak fegyelmezettek maradni. Az UTE ellen ez parádésan sikerült, összesen 8 percet kaptak, míg az ellenfél hatot, de nem véletlenül találunk három brassóit is az öt legtöbb büntetésperccel rendelkező játékos között. Garrett Clarke, Cody Carlson és Craig Cescon eddig annyit szedett össze, mint az utánuk következő hat legszabálytalanabb nem brassói együttvéve. A Vasasnak viszont úgy kellenének a pontok, mint egy falat kenyér. Mióta hat körrel korábban végrehajtották a bravúrt a Corona ellen, azóta egyet sem szereztek, holott közvetlen riválisaikkal is találkoztak. Csakhogy simán kikaptak a Hokiklub Budapesttől és a Vienna Capitals II-től is. Ami a leginkább nem megy, az a góllövés, az említett két találkozón összesen egyet értek el. Valamivel biztatóbb csak a gyergyói vendégjátékuk volt, ott 4-6-tal jöttek le a jégről. Ez a feladat most, megtalálni az utat az ellenfelek kapujáig."
39,Jason Strudwick újra felvette a Fradi-mezt,http://www.jegkorongblog.hu/2018/11/01/jason-strudwick-ujra-felvette-a-fradi-mezt/#post-259581,"Az egykori NHL-bekk egy jótékonysági rendezvényen jelent meg zöld-fehérben. Jason Strudwick a 2004/05-ös szezonban – az emlékezetes lockout idején – erősítette néhány meccs erejéig a Ferencvárost társával, Rob Niedermayerrel együtt, amire azóta is jó szívvel emlékeznek nem csak a rekordbajnok, hanem az egész magyar jégkorong rajongói. Az azóta rég visszavonult, immár 43 éves Strudwick most egy jótékonysági gálán vett részt a Humboldt Broncos jégkorongcsapat tiszteletére. Mi is beszámoltunk róla: a juniorcsapat idén áprilisban a soros mérkőzésére tartott Kanadában, amikor buszuk teherautóval ütközött. A tragédiában 13 játékos, az edző, a GM és a buszsofőr vesztette életét. Az áldozatok és családtagjaik megsegítésére rendezett Humboldt Broncos Jersey Galának az volt a sajátossága, hogy minden résztvevőnek hokismezben kellett megjelennie. Jason Strudwick a Fradi-felsőt választotta, amiben talán szerepet játszhatott az is, hogy a Broncos csapatszíneiben a sárga mellett hangsúlyos a zöld és a fehér. Az úriember, aki az egykori FTC-védő mellett áll, nem más, mint a sokszoros Stanley Kupa-győztes extraklasszis, Paul Coffey. "
40,Mindent ki fognak adni magukból a Jegesmedvék,http://www.jegkorongblog.hu/2018/11/02/dvtk-jegesmedvek-hk-poprad-2/#post-259555,"Az érsekújvári bravúr után hasonló DVTK-teljesítményre lenne szükség a HK Poprad ellen is. Lévén, hogy már a második kör második felénél tartunk az Extraligában, mindenki játszott mindenkivel legalább egyszer, és ez a DVTK Jegesmedvék–HK Poprad párra is érvényes. A tabella jelenlegi örödikjével napra pontosan egy hónapja, október 2-án találkoztak a miskolciak idegenben – akkor is közvetlenül egy MHC Nové Zámky elleni győzelmet követően –, és szoros csatában sikerült pontot lopniuk. Bár a tátraiak megnyerték az első harmadot, majd a második után is vezettek még, a harmadikban azonban egyenlített Magosi Bálint, így a pluszpont sorsáról a túlóra döntött, sajnos nem a magyar csapat javára. Az igazsághoz tartozik, hogy ezzel a meccsel kezdődött a Jegesmedvék hosszú vereségsorozata, amely ugyanakkor már a múlté. Legutóbbi négy találkozójukból kettőt nyertek a piros-fehérek, és még egy alkalommal pontot szereztek, csak a Liptószentmiklós elleni hazai találkozójuk képe nem nyerhette el híveik tetszését. Ám ezt igen nagy mértékben kompenzálta a szerdai érsekújvári 3-0, vagyis elmondható, hogy lendületben lévő DVTK fogadja az amúgy igen acélos Poprádot. A HK nyilván nem lesz könnyű falat, és nem csupán azért, mert ott véd Tomas Vsvorda, a liga aktuálisan legjobb kapusa, aki 11 mérkőzésen 95,5%-kal fogott eddig. A Poprád utóbbi öt meccséből négyet behúzott, csak a Kassától kapott ki, ezenközben a Zsolnának hetet lőtt, a Gyetvát meg 4-0-val küldte haza tegnapelőtt. Másrészt arról, hogy nem verhetetlen gárdáról van szó, magyar jégkorongozók is tudnának mesélni: a MAC Újbuda 3-2-re felülmúlta őket október 16-án a Tüskecsarnokban. “Az elmúlt négy mérkőzésünkön háromszor is pontot vagy pontokat tudtunk szerezni, tehát eredményességben javuló tendenciát mutatunk – mondta Glen Hanlon vezetőedző a klub hivatalos honlapjának. – Legutóbb láthattuk, hogy a védekezésünk is tud stabilan működni. Erre nagy szükségünk lesz a HK Poprad ellen is, hiszen közel hármas gólátlaggal rendelkeznek, és mérkőzésenként 38-szor találják el a kaput. Azt várom el a játékosaimtól, hogy pénteken és vasárnap is mindent kiadjanak magukból, és teljes erőbedobással játsszanak. Amennyiben ez így lesz, úgy tiszta lelkiismerettel mehetünk el a pár napos pihenőnkre a válogatott szünetben.” Ha már a vasárnap szóba került: akkor Besztercebányán vendégszerepelnek a miskolciak. De előbb jöjjön a Poprád: a 17:30-kor kezdődő összecsapást a Digi Sport élőben közvetíti.  Fotó: dvtk.eu"
41,A Hokiklub Budapest lerázhatja a Viennát,http://www.jegkorongblog.hu/2018/11/02/hkb-gye-0-0/#post-259765,"Orbán Attiláék mostanában ötösével lövik a gólokat, péntek este a feltámadni próbáló Gyergyót fogadják. Sorra játssza az alsóházi rangadókat a Gyergyói HK. Csütörtökön Bécsben léptek pályára az erdélyiek a Vienna Capitals II ellen, pénteken már Budapesten kell mérkőzniük a Hokiklub Budapesttel, majd vasárnap a Schiller-Vasas HC-hoz látogatnak. Jelenleg a Gyergyó a 8. helyen áll a tabellán, 19 pontja van, míg a HKB 11 pontjával holtversenyben 9–10. a bécsi farmcsapattal. A bécsieket nem volt könnyű legyőznie az erdélyi gárdának, és Budapesten sem lesz egyszerű dolga, hiszen Orbán Attiláék fontos győzelmet arattak legutóbb, amikor Székesfehérváron nyertek 5-2-re a Titánok ellen. Ez volt sorozatban a második összecsapás, amikor 5 gólt lőtt a csapat, egy nappal korábban a DAB dolgát is nehézzé tették, de az Acélbikák az utolsó harmadban dűlőre vitték a dolgot. A góllövéssel tehát mostanában nincs gond a ligaújoncnál, találataik negyedét az utolsó két mérkőzésen szerezték. Ha a védekezésben is fehérvári formában lesznek, bárkire veszélyesek lehetnek. Nem árt ezt észben tartaniuk a gyergyóiaknak sem, akik félúton állnak az Erste Liga középmezőnyének alja és az alsóház három csapata között. A Titánoktól ugyan csak egy pontra vannak, ám a fehérváriak két meccsel kevesebből értek el 20 egységet. A felzárkózáshoz alapfeltétel, hogy a mögöttük lévő csapatokat magabiztosan győzzék le, erre összességében minden esélyük meg is van a válogatott szünetig hátralévő két mérkőzésen. "
42,A Buffalo kilencet lőtt az Ottawának,http://www.jegkorongblog.hu/2018/11/04/nhl-11-04/#post-259961,"A Sabres közel tíz éve nem ütött ennyit. Fleury, Staal és Toews mérföldkőhöz ért, Rinne szerződést hosszabbított. A Buffalo felmosta a jeget az Ottawával. A Sabresben 15 játékos szerzett pontot, a Skinner, Eichel, Pomminville trió minden tagja hármat. A Buffalo első sorának nagyon megy, október 20. óta összesen 38 pontot gyűjtöttek, amivel a legjobbak az NHL-ben. A Sabres 2009. január 27-én ütött legutóbb ennyit, amikor 10-2-re verte az Edmontont. Esélyeshez méltóan nyert a Tampa Montrealban. Steven Stamkos kétszer iratkozott fel a táblára, Anton Stralman három gólpasszt adott, Vasziljevszkij 34 lövést fogott. A Tampa idei hatodik mérkőzését játszotta keleti csapat ellen, és montreali győzelmével ebben az összevetésben továbbra is hibátlan. Az egygólos győzelem ellenére egy pillanatig sem forgott veszélyben az Edmonton sikere Detroitban. Egyrészről mert az Oilersnek 16-tal több kapura lövése volt, másrészről a Red Wings csak másfél perccel a befejezés előtt zárkózott fel. Az Edmontonban Kyle Brodziak első két gólját ütötte, Connor McDavid két gólpasszt adott, és zsinórban a hetedik meccsén volt pontszerző. Thomas Greiss 35 lövést fogott és hibátlanul védett, az Islanders lenullázta a Devilst. A New York az első hat meccsét kivétel nélkül megnyerte a csoportjába tartozó riválisaival szemben. Eddig erre egyszer volt példa a franchise történetében: 1983 októberében. Először nyert a Toronto Auston Matthews nélkül. A Leafs meglepetésre Pittsburghben győzött egy egyoldalú mérkőzésen, Morgan Rielly kétszer köszönt be, Frederik Andersen 31 védéssel ért el shutoutot. A Toronto továbbra is 100%-os vendégként, ezt rajta kívül csak a Nashville mondhatja el magáról a ligában. Jason Dickinson hosszabbításban szerzett góljával nyert a Dallas az amerikai fővárosban. A Stars kétszer vezetett két góllal, de a Caps felállt, és megmentette az egyik pontot. A hazaiaknál Nicklas Backstrom, a vendégeknél Jason Spezza zárt góllal és gólpasszal. Elképesztő fölényben játszott a Minnesota a Blues ellen. A Wild a kapura lövéseket 45-16-ra, a meccset 5-1-re nyerte St. Louisban. Nick Seeler három pontot szerzett, Eric Staal karrierje 400. gólját lőtte, amivel a hatodik az aktív játékosok sorában Alekszandr Ovecskin, Patrick Marleau, Ilja Kovalcsuk, Sidney Crosby és Marian Gaborik mögött.  Roman Josi első harmadban esett egyetlen gólja döntötte el a Predators–Bruins meccset. A Nashville kapujában Pekka Rinne lehúzta a rolót, összesen 26 lövést védett. A finn hálóőr a találkozó előtt szerződést hosszabbított, 2019 nyarán lejáró kontraktusát két évvel toldotta meg, összesen 10 millió dollárért. Marc-Andre Fleury volt a főszereplő a Vegas–Carolina meccsen. A Golden Knights kapusa 34 védéssel ért el shutoutot, ami karrierje 50. hibátlan mérkőzése volt. A Hurricanes egymás után negyedik vereségét gyűjtötte be. A Chicago hiába vezetett a mérkőzés derekán 3-1-re Calgaryban, a Flames egymás után négy gólt ütve fordított, és zsinórban negyedik győzelmét szerezte. A Calgaryban Sean Monahan duplázott, Elias Lindholm három gólpasszt adott. Az egymás után az ötödik meccsét elbukó Hawksban Jonathan Toews a 300. gólját lőtte. A hárompontos Dustin Brown és a 26 lövést hárító Jack Campbell vezetésével verte a Los Angeles a Columbust. A meccs fordulópontja a harmadik harmadban volt, 2-1-es hazai vezetésnél, amikor a Blue Jackets emberelőnybe került, de nem tudott egyenlíteni, ellenkezőleg, kettőt is kapott ebből a fórból, Anze Kopitar és Dustin Brown révén. A Philadelphia háromszor is vezetett San Joséban, mégis csak egy ponttal gazdagodott. A Sharks öt perccel a befejezés előtt Joe Thornton idei első góljával egalizált, majd a ráadás 13. másodpercében Timo Meierével a győzelmet is megszerezte. NHL, 2018. november 3. Buffalo–Ottawa 9-2
G.: Skinner (2), Pominville (2), Okposo, Girgensons, Sheary, Berglund, Mittelstadt ill. McCormick, Ceci Montreal–Tampa Bay 1-4
G.: Domi ill. Stamkos (2), Miller, Gourde Detroit–Edmonton 3-4
G.: de la Rose, DeKeyser, Bertuzzi ill. Brodziak (2), Caggiula, Chiasson NY Islanders–New Jersey 3-0
G.: Eberle, Nelson, Mayfield ill. – Pittsburgh–Toronto 0-5
G.: – ill. Rielly (2), Tavares, Marleau, Hyman Washington–Dallas 3-4 h.
G.: Backström, Conolly, Kuznyecov ill. Spezz, Pitlick, Benn, Dickinson Las Vegas–Carolina 3-0
G.: Hunt, Reaves, Carrier ill. – Nashville–Boston 1-0
G.: Josi ill. – St. Louis–Minnesota 1-5
G.: O’Reilly ill. Staal, Seeler, Brown, Dumba, Fehr Calgary–Chicago 5-3
G.: Monahan (2), Tkachuk, Frolík, Backlund ill. Toews, Rutta, Saad Los Angeles–Columbus 4-1
G.: Iafallo, Carter, Kopitar, Brown ill. Werenski San Jose–Philadelphia 4-3 h.
G.: Meier, Pavelski, Thornton, Meier ill. Patrick, Weal, Vorácek Sorsolás
Tabella
Kanadai táblázat"
43,Elszánt MAC hívja csatába a ligaelsőt,http://www.jegkorongblog.hu/2018/11/04/mac-ujbuda-hkm-zvolen/#post-259900,"Alaposan belehúzott a jóba Majoross Gergely csapata, vasárnap, ha lehet, a péntekinél is erősebb ellenféllel, a Zólyommal kell megküzdenie. A fenti mondat tartalmát, igaz, árnyalja valamelyest a kassai eredmény. Az Extraliga legimponzánsabb csarnokában, a sokszoros bajnok otthonában ugyanis megtörtént az, amire csak nagyon kevesen számítottak: a magyarok gyakorlatilag kiütötték a Ladislav Naggyal, Marcel Hascakkal, Klement Pretnarral, Evan Brophey-val felálló HC-t. A hazaiak emberemlékezet óta nem kaptak saját jégen 8 gólt, nem csoda, hogy a szép számú közönség totálisan kiakadt, a meccs vége felé kórusban követelték gúnyosan a kilencediket és a tizediket. A szlovákok drámát és szégyent emlegetnek, miközben mi úgy érezzük: megint lépett egyet előre a jégkorongunk. Egy kisebbfajtát. Ettől persze továbbra is az utolsó két helyet foglalja el a két magyar klub a táblázaton – nem számítva a szlovák juniorválogatottat –, és továbbra sem számítanak esélyesnek egyetlen párosításban sem, ám a biztató jelek mellett nem lenne helyes leszegett fejjel elmennünk. Húzzuk inkább ki magunkat. Elvégre ez a kassai siker sem áll egyedül, csak a MAC-nál maradva, volt itt már győzelem a címvédő Besztercebánya és a másik döntős Trencsén ellen is, ami meg a DVTK Jegesmedvéket illeti, ők pénteken a Poprádot, előtte az Érsekújvárt kapták el. A lényeg, hogy dolgozni és hajtani kell, és a beletett energia meghozza a maga eredményeit ebben a bajnokságban is. A MAC-nak leginkább azt kellene megtanulnia, hogy a világra szóló bravúrokon túl a hozzá játékerőben közelebb álló szlovákiai klubokat miként győzze le, ami még egyszer sem sikerült. Ennek gyakorlására a nemzetközi szünet előtti utolsó játéknapon azonban nem lesz lehetőségük a Majoross-tanítványoknak, lévén, hogy a listavezető Zólyom érkezik a Tüskecsarnokba. Az a gárda, amely 7 pont előnnyel vezet, és meggyőző teljesítményt nyújt folyamatosan. Jellemző adat, hogy a bajnokság kanadai táblázatának első 6 helyéből 5-öt (!) foglalnak el zólyomi játékosok, Michal Chovan 29 ponttal az első, Rastislav Spirko 11+14-gyel második, Davis Vandane védő létére 6+16-tal negyedik. A HKM Zvolen eddig háromszor találkozott magyar csapattal, előbb 5-0-ra verték Miskolcon a Jegesmedvéket, majd 5-3-ra hazai pályán a MAC-ot. Magosi Bálinték ugyanakkor a következő alkalommal megfogták a félelmetes pontgyárosokat, október 23-án 1-1-re hozták a rendes játékidőt, igaz, a pluszpontot a túlórában a zólyomiak tették el. Majoross Gergely csapata kassai diadalát elemezve megjegyezte: “Bízom abban, hogy ez lendületet ad nekünk vasárnapra is, a szünet előtti utolsó mérkőzésre.” Nos, a lendületre egészen biztosan óriási szükség lesz, ahogy osztályon felüli elszántságra is. Amennyiben a MAC-nak sikerülne legyőznie a ligaelsőt is, az biztos, hogy komoly muníciót biztosíthatna számára a további küzdelmekhez. Amelyek november 14-én kezdődnek újra, mit ad isten, egy közvetlen rivális, miszerint a Gyetva ellen. A MAC Újbuda–HKM Zvolen összecsapás 18 órakor kezdődik a Tüskecsarnokban.  Fotó: Mihalik Lajos (MAC-facebook)"
44,Kiütéses siker után várja a Titánokat a Brassó,http://www.jegkorongblog.hu/2018/11/03/bra-avs-nyilatkozatok-8/#post-259854,"A Sportklub legyőzése után máris újabb meccs jön a kék-sárgáknak, az ellen a csapat ellen, amely egyedül verte sikeres sorozata közben a Coronát. Káprázatos győzelmet arattak a brassóiak a Sportklub felett a csütörtöki erdélyi rangadón. Nyolc gólt lőttek a korábbi listavezetőnek, és csak hármat kaptak. Ezzel megerősítették harmadik helyüket a tabellán, ám a középmezőny tapad rájuk, egy vereséggel lenullázhatnák diadaluk értékét. Jelenleg 39 ponttal állnak a dobogó harmadik fokán, a DEAC 3 meccsel kevesebbet játszva is csak 5-tel van lemaradva, az UTE 4, a DAB 5 meccsel kevesebbel áll, így nehéz reális képet kapni a csapatok valódi pozíciójáról. Az mindenesetre biztos, hogy a Brassó helyzete korántsem stabil, vagyis mindent meg kell tennie a győzelemért. A pénteki találkozó különlegessége, hogy aligha lehet találni két olyan csapatot, amely jobban ismeri egymást, mint a Brassó és a Titánok. Már háromszor mérkőztek egymással, az első találkozót éppúgy 8-3-ra nyerték a brassóiak, mint a Csíkszereda elleni derbit, a másodikon 6-4-re győztek odahaza, a harmadikon viszont a fehérváriak nyertek 7-2-re. Vagyis minden alapjuk megvan a Titánoknak is, hogy bizakodva várják az újabb összecsapást. Annál inkább, mivel a Megyeri úton például csak hosszabbításban kaptak ki egy hete, igaz, utána meglepő vereséget szenvedtek hazai pályán a feltámadó Hokiklub Budapesttől. Pénteken az önbizalomtól duzzadó Brassó otthonából kellene pontot vagy pontokat hozniuk, ami azért nem lesz könnyű feladat. Ha sikerül fegyelmezettnek maradni, és az emberelőnyöket az utóbbi időben szokásos hatékonysággal kihasználni, akkor lehet esélyük a Fejér megyeieknek. "
45,A kapu mögül lőtte be Frolik,http://www.jegkorongblog.hu/2018/11/04/frolik-a-kapu-mogul-talalt-be/#post-259982,"A gólhoz kellett Anyiszimov is, aki ritka szerencsétlenül ért bele a lövésbe. A Calgary–Chicago összecsapáson Frolik lőtte középre a pakkot, amihez az orosz center olyan rosszul ért hozzá, hogy az védhetetlenül vágódott Crawford füle mellett a kapuba. A meccset a Flames nyerte 5-3-ra."
46,Oliver Lauridsen dobott egy öngólt,http://www.jegkorongblog.hu/2018/11/03/lauridsen-ongolt-dobott/#post-259834,"A Jokerit dán hátvédje nagyon rosszul ért bele Antyipin lövésébe. A Metallurg ezzel a találattal győzte le 3-2-re a finn KHL-csapatot. Интересно, есть ли финский вариант русской фразы Хотел как лучше…? pic.twitter.com/qfJTM3VfJc — КХЛ (@khl) 2018. november 3. "
47,Brassóban előzné vissza a Fradit a Sportklub,http://www.jegkorongblog.hu/2018/11/01/bra-scc-nyilatkozatok-2/#post-259569,"A harmadik fogadja a másodikat, utoljára 2016 januárjában nyertek Erste Liga-alapszakaszmeccset a Corona otthonában a csíkiak. A legázolt Gyergyó után a Brassó következik a Csíkszereda számára, ezúttal idegenben lépnek pályára Becze Tihamérék. Az amúgy is hatalmas presztízzsel rendelkező erdélyi rangadó értékét növeli, hogy a hazaiak a harmadik, a vendégek a második helyen állnak a magyar bázisú bajnokságban. Pontszámban valamivel nagyobb a különbség, a Sportklub 45, a Brassó 36 egységet gyűjtött. A Csíkszereda túl van egy kisebb hullámvölgyön, Pesterzsébeten, majd hazai pályán a Debrecentől kaptak ki, ráadásul ezen a két találkozón egyetlen árva gólt sem sikerült lőniük. Hétfőn aztán a Gyergyószentmiklós ellen minden bement, ami addig nem, valósággal kiütötték ellenfelüket, a szezon legnagyobb gólkülönbségű mérkőzésén nyertek 9-0-ra. A terv hasonló lesz a Corona ellen is, de ehhez a hazaiaknak is lesz egy-két szavuk. 
Fotó: László F. Csaba / Hargita Népe Annál inkább, mert ők jó szériát futnak, zsinórban három győztes meccsen vannak túl, és utóbbi nyolc összecsapásukból is csak egyet veszítettek el, miközben 19 pontot szereztek. E győzelmek közül a legértékesebb az UTE elleni idegenbeli 5-2-es diadal lehetett, amikor mind az öt góljukat más-más csatár lőtte. A Szereda lehengerlően játszott a szezon első másfél hónapjában, ám a legutóbbi néhány alkalommal akadtak gondjai, a Brassó viszont mostanra szedte össze magát. Az erőviszonyok még nem tűntek ennyire kiegyenlítettnek köztük az Erste Liga idei kiírásában, mint most. Az első egymás elleni rangadójukon végképp nem, hiszen akkor fél óra alatt ötöt vágott a Szereda, és 6-1-re nyert. Érdekesség, hogy azzal sikerrel állt a liga élére a Sportklub, amit a legutóbbi fordulókig tartott is. Az újabb egymás elleni meccsük tétje is az első hely megszerzése az egyik oldalon – a csíkiak egy győzelemmel visszaelőzhetik az FTC-Telekomot –, míg a Brassó számára itt az alkalom a visszavágásra, illetve arra, hogy faragjanak a csíkiak előnyéből. Hozó Levente (másodedző, Sportklub Csíkszereda): “Nem áll szándékunkban változtatni a felálláson, és remélhetőleg nem jön semmi közbe, hogy ezen elképzelésünk meghiúsuljon. Ugyanazt a játékot és felfogást szeretnénk viszontlátni a srácoktól, amit hétfőn. Önbizalmat adott az a meccs, hiszen végre gólokat lőttünk, míg hátul nagyon jól zártunk, és első kapott találat nélküli meccset tudtunk le.”"
48,Mire mennek Debrecenben az Acélbikák?,http://www.jegkorongblog.hu/2018/11/02/deac-dunaujvarosi-acelbikak/#post-259505,"Újvárosban szoros meccsen nyert a DEAC, amely hazai pályán még keményebb ellenfél lesz. Addig-addig gyűjtögette a pontjait a Brassó, míg szép csöndben felkúszott a tabella harmadik helyére. Igaz, hogy több meccset játszott a negyedik helyre csúszott Debrecennél, de ez akkor is figyelemre méltó. Nem is kérdés, hogy a hajdú-bihari megyeszékhelyen minél előbb vissza szeretnék szerezni a dobogós pozíciót. Ehhez sok feltétel adott, hiszen az elmúlt három hétben lejátszott hat meccsükből négyet nyertek, csak a Fraditól és az akkor még listavezető Csíkszeredától kaptak ki, de utóbbiakat később a Vákárban lenullázták. A válogatott szünet előtt a DAB-bal és a Vienna Capitals II csapatával mérkőznek még, mindkétszer hazai pályán. A csapatban Hugo Turcotte és Jakub Izacky tűnik ki eredményes játékával, előbbinek 20 pontja van, utóbbinak 19. A DEAC kapcsán sosem lehet elmenni szó nélkül Hetényi Zoltán teljesítménye mellett. A 30 éves kapus egy év észak-amerikai kitérő után nyáron azzal a gondolattal  kacérkodott, hogy felhagy a profi sporttal, ám később meggondolta magát. Jól tette: jelenleg a Debreceni Egyetem hallgatója és az Erste Liga legjobb kapusa. A lövések 94,2%-át fogja, meccsenként 2,4 gólt kap átlagban. A sorozatterhelést is jól bírja, 908 percen keresztül védett eddig, senki meg sem közelíti ezt a mennyiséget, mögötte a ferencvárosi Arany Gergely a második, de ő is 107 perccel kevesebb ideig állt a kapuban. Mivel a csapat nem tartozik a legnagyobb gólvágók közé, ezért kritikus, hogy keveset kapjanak, és ebben Hetényinek kiemelkedő a szerepe. Mindez nem kerülte el a válogatott szakmai stábjának figyelmét sem, Rajna Miklós és Bálizs Bence mellett ő is meghívót kapott a jövő heti négy nemzet tornára, amivel legszebb álmai válhatnak valóra. 
Fotó: Boda Bence / DAB A védekezés pénteken is fontos lesz a DEAC számára, hiszen azt a DAB-ot fogadják, amely a liga leggólképesebb csapatai közé tartozik. Meccsenként átlagban 4,6 gólt lőnek Azariék, ennél csak a Csíkszereda tud jobbat, még az FTC-Telekom is elmarad valamelyest. A problémát nem is a támadás, hanem a védekezés jelenti. 15 meccsen 25 pontot szereztek, ezzel a hatodik helyen állnak. A 27 pontos UTE van befogható távolságban, bár a 9 ponttal előttük álló DEAC két meccsel többet játszott, tehát vesztett pontok tekintetében három egységre vannak tőle. A hátrány csökkentésének legkézenfekvőbb módja, ha elhozzák Debrecenből a három pontot, ami viszont ennyire szellős védelemmel nehéz feladat lesz. Átlagban három és fél gólt kapnak meccsenként az újvárosiak, az UTE mutatója 3,2 alatt van, a Brassóé 3 alatt, a DEAC-é 2,6. Ebből a szempontból feltűnő, hogy a rendkívül gólerős első sor hátul mennyire sebezhető. A plusz/mínusz mutató nem tökéletes mérőszám, de sokatmondó, hogy Artem Iosaffov 18 pontjához +6-os, Jaakko Turtiainen 15 pontjához –1-es, Oula Uski 14 pontjához +4-es mutató társul. Összehasonlításul: a csapatkapitány Azari Zsolt 16 pontja mellett +10-en, a hátvéd Miika Franssila 11 pontja mellett +11-en áll. Nem véletlen, hogy Antti Karhula, a dunaújvárosiak vezetőedzője is erre helyezte a hangsúlyt a mérkőzés előtt: „A legutóbbi találkozónk nagyon szoros volt. Ezúttal kisebb jégfelületen fogunk játszani, úgyhogy készen kell állnunk, hogy szűkebb helyeken kell harcolnunk és védekeznünk. Ha már itt tartunk: elsősorban a védekezésre szeretnénk koncentrálni, ha az a helyén lesz, akkor valószínűleg elől is lesznek gólszerzési lehetőségeink. A jelszavunk tehát péntek este az lesz, hogy első a védekezés, utána jöhet a támadás.” Más kérdés, hogy a két csapattal a múltban már előfordult, hogy egyiküknek sem sikerült ráncba szedni a védelmet, 2016 decemberében az újvárosiak 7-7-es rendes játékidő után 8-7-re nyerték a hosszabbítást Debrecenben. Azóta sokat változott és fejlődött mindkét csapat, így ez aligha fordul elő megint, de ettől még élvezetes meccsre van kilátás."
49,A Hokiklub Budapest lerázhatja a Viennát,http://www.jegkorongblog.hu/2018/11/03/hkb-gye-video-osszefoglalo/#post-259827,"Orbán Attiláék mostanában ötösével lövik a gólokat, péntek este a feltámadni próbáló Gyergyót fogadják. Sorra játssza az alsóházi rangadókat a Gyergyói HK. Csütörtökön Bécsben léptek pályára az erdélyiek a Vienna Capitals II ellen, pénteken már Budapesten kell mérkőzniük a Hokiklub Budapesttel, majd vasárnap a Schiller-Vasas HC-hoz látogatnak. Jelenleg a Gyergyó a 8. helyen áll a tabellán, 19 pontja van, míg a HKB 11 pontjával holtversenyben 9–10. a bécsi farmcsapattal. A bécsieket nem volt könnyű legyőznie az erdélyi gárdának, és Budapesten sem lesz egyszerű dolga, hiszen Orbán Attiláék fontos győzelmet arattak legutóbb, amikor Székesfehérváron nyertek 5-2-re a Titánok ellen. Ez volt sorozatban a második összecsapás, amikor 5 gólt lőtt a csapat, egy nappal korábban a DAB dolgát is nehézzé tették, de az Acélbikák az utolsó harmadban dűlőre vitték a dolgot. A góllövéssel tehát mostanában nincs gond a ligaújoncnál, találataik negyedét az utolsó két mérkőzésen szerezték. Ha a védekezésben is fehérvári formában lesznek, bárkire veszélyesek lehetnek. Nem árt ezt észben tartaniuk a gyergyóiaknak sem, akik félúton állnak az Erste Liga középmezőnyének alja és az alsóház három csapata között. A Titánoktól ugyan csak egy pontra vannak, ám a fehérváriak két meccsel kevesebből értek el 20 egységet. A felzárkózáshoz alapfeltétel, hogy a mögöttük lévő csapatokat magabiztosan győzzék le, erre összességében minden esélyük meg is van a válogatott szünetig hátralévő két mérkőzésen. "
50,A Gyergyót már nem hagyná nyerni a Sportklub,http://www.jegkorongblog.hu/2018/10/30/scc-gye-nyilatkozatok-2/#post-259173,"Az exlistavezető Csíkszereda hullámvölgybe került, de a Gyergyói HK ellen mindenképpen el akar indulni felfelé. Legutóbbi beharangozónkban azt írtuk, megtörni látszik a listavezető lendülete – és ezt a debreceniek maximálisan ki is tudták használni, 4-0-ra verték a Sportklubot saját pályáján. A gólokat a szezon első negyedében számolatlanul lövő csíkiak egymás utáni második meccsükön voltak képtelen betalálni, meg is előzte őket a száguldó FTC-Telekom a tabellán. A Sportklub így 18 mérkőzésen gyűjtött 42 pontot, előtte áll a Fradi 17 meccsen 43-mal, mögötte a DEAC szintén 17 meccsen 34-gyel. Aggodalomra mindazonáltal nincs ok Szeredában, elvégre nem nagyon van szezon kisebb-nagyobb hullámvölgyek nélkül. A Sportklubnál most az a kérdés, hogy meddig tart a gólképtelenségi széria, illetve hogy miként éli meg a csapat a kisebbfajta krízist. Az, hogy a tavalyi vezér Pjotr Szcsasztlivij végleg elköszönt, aligha befolyásolja az elszántságot, hiszen az orosz idén már nem játszott, és nélküle is négy (!) sportklubos támadó található a liga kanadai táblázatának top tízében: Radim Valchar, Becze Tihamér, Részegh Tamás és Andrej Taratuhin. A Gyergyó persze minden szempontból veszélyes ellenfél, mert bár vasárnap kikapott a Debrecentől, azt megelőzően legyőzte a Vasast és a Titánokat, illetve idegenben is szoros meccset játszott a Ferencváros otthonában. Arról nem beszélve, hogy legutóbbi egymás elleni meccsükön a gyergyóiak elvették a Szereda hazai veretlenségét: október 8-án hosszabbításban nyertek 4-3-ra a Vákár Lajos-jégpályán. Ezzel együtt a papírforma egyértelműen a Sportklub mellett szól, hatalmas meglepetés lenne, ha a vendégek újfent nyerni tudnának."
51,Egyre szebb és jobb hokit játszanak a Titánok,http://www.jegkorongblog.hu/2018/10/29/avs-hkb-2-5/#post-259104,"Ha ilyen tempóban fejlődnek tovább a fehérváriak, akkor csak idő kérdése, hogy mikor zárkóznak fel az élmezőnyhöz. A Fehérvári Titánok lassan kezdték a bajnokságot, de azóta alaposan rákapcsoltak, mindenképpen érdemes a fiatalok meccseire is kilátogatniuk a szurkolóknak. A védelemmel még akadnak gondok, de a támadójáték kezd összeállni a megyeszékhelyen. Tizenöt meccsen van túl a csapat, az első 8 találkozón 17 gólt szereztek, a Hokiklub Budapest ellen oda-vissza nyertek, és hosszabbítás után elvették az UTE skalpját is, ami szenzáció volt, de a 7 ponttal nem lehettek elégedettek. Aztán három hete valami radikálisan megváltozott. Az azóta lejátszott hét mérkőzésen 39 gólt lőtt a csapat, amivel 13 pontot tett hozzá az addigi héthez. Kiss Dávid tehát jó munkát végez, és ha az egész szezonban ennyit fejlődik a csapat, akkor merészebb álmokat is dédelgethetnek. A tudatosságot jelzi az emberelőnyös játék minősége. Sokáig ez volt az a játékelem, ami a legkevésbé ment a fiataloknak, a vezetőedző több alkalommal elmondta, külön foglalkoznak a fórok kihasználásával. Ezt minden edző meg szokta említeni, Kiss Dávid abban különbözik, hogy nem eredménytelenül gyakoroltak, a Brassó ellen három, az UTE-val szemben öt előnygólt szereztek, érdemes lesz tehát külön is odafigyelniük erre az aktuális ellenfeleknek. Ahogy a csapat fiataljaira is. A légiós Jack Lewis mellett ugyanis ketten is pont/meccs fölött teljesítenek közülük, a 20 éves Kiss Patrik 10+10-zel áll, az alig 19 esztendős Mihály Ákos pedig 4+12-vel, és vannak még mások is, akik közelítenek hozzájuk. A Titánok hétfői ellenfele az a Hokiklub Budapest lesz, amely október közepén valósággal fellángolt, legyőzte a Vienna Capitals II-t és a Schiller-Vasas HC-t is, majd az UTE-tól mindössze egy-, a listavezető Sportklubtól kétgólos vereséget szenvedett. Minden jel arra utalt, hogy ők is megérkeztek a ligába, de rögvest ezután a Brassótól 7, a DAB-tól 8 gólt kaptak. Utóbbi meccsen bő két és fél perc alatt hagyták fordítani a négy gólt szerző ellenfelet, ami mindennél jobban jelzi, hogy sebezhető a védelem. A Titánokból mindazonáltal felkészültek lehetnek, hiszen idén már harmadszorra futnak össze. Fehérváron hosszabbításig mentek, Budapesten viszont rendes játékidőben nyertek a fehérváriak. Hétfőn este fél hétkor kezdenek a csapatok az Ifj. Ocskay Gábor Jégcsarnokban, győzelemmel két pontra közelítenék meg a hatodik helyen álló Dunaújvárost a hazaiak, míg a vendégek a Vienna Capitals II-vel szemben tudnának jelentőset javítani a pozíciójukon. "
52,Kiütéses siker után várja a Titánokat a Brassó,http://www.jegkorongblog.hu/2018/11/02/bra-avs-3-2-2/#post-259755,"A Sportklub legyőzése után máris újabb meccs jön a kék-sárgáknak, az ellen a csapat ellen, amely egyedül verte sikeres sorozata közben a Coronát. Káprázatos győzelmet arattak a brassóiak a Sportklub felett a csütörtöki erdélyi rangadón. Nyolc gólt lőttek a korábbi listavezetőnek, és csak hármat kaptak. Ezzel megerősítették harmadik helyüket a tabellán, ám a középmezőny tapad rájuk, egy vereséggel lenullázhatnák diadaluk értékét. Jelenleg 39 ponttal állnak a dobogó harmadik fokán, a DEAC 3 meccsel kevesebbet játszva is csak 5-tel van lemaradva, az UTE 4, a DAB 5 meccsel kevesebbel áll, így nehéz reális képet kapni a csapatok valódi pozíciójáról. Az mindenesetre biztos, hogy a Brassó helyzete korántsem stabil, vagyis mindent meg kell tennie a győzelemért. A pénteki találkozó különlegessége, hogy aligha lehet találni két olyan csapatot, amely jobban ismeri egymást, mint a Brassó és a Titánok. Már háromszor mérkőztek egymással, az első találkozót éppúgy 8-3-ra nyerték a brassóiak, mint a Csíkszereda elleni derbit, a másodikon 6-4-re győztek odahaza, a harmadikon viszont a fehérváriak nyertek 7-2-re. Vagyis minden alapjuk megvan a Titánoknak is, hogy bizakodva várják az újabb összecsapást. Annál inkább, mivel a Megyeri úton például csak hosszabbításban kaptak ki egy hete, igaz, utána meglepő vereséget szenvedtek hazai pályán a feltámadó Hokiklub Budapesttől. Pénteken az önbizalomtól duzzadó Brassó otthonából kellene pontot vagy pontokat hozniuk, ami azért nem lesz könnyű feladat. Ha sikerül fegyelmezettnek maradni, és az emberelőnyöket az utóbbi időben szokásos hatékonysággal kihasználni, akkor lehet esélyük a Fejér megyeieknek. "
53,Brassóban előzné vissza a Fradit a Sportklub,http://www.jegkorongblog.hu/2018/11/02/bra-scc-video-osszefoglalo-4/#post-259708,"A harmadik fogadja a másodikat, utoljára 2016 januárjában nyertek Erste Liga-alapszakaszmeccset a Corona otthonában a csíkiak. A legázolt Gyergyó után a Brassó következik a Csíkszereda számára, ezúttal idegenben lépnek pályára Becze Tihamérék. Az amúgy is hatalmas presztízzsel rendelkező erdélyi rangadó értékét növeli, hogy a hazaiak a harmadik, a vendégek a második helyen állnak a magyar bázisú bajnokságban. Pontszámban valamivel nagyobb a különbség, a Sportklub 45, a Brassó 36 egységet gyűjtött. A Csíkszereda túl van egy kisebb hullámvölgyön, Pesterzsébeten, majd hazai pályán a Debrecentől kaptak ki, ráadásul ezen a két találkozón egyetlen árva gólt sem sikerült lőniük. Hétfőn aztán a Gyergyószentmiklós ellen minden bement, ami addig nem, valósággal kiütötték ellenfelüket, a szezon legnagyobb gólkülönbségű mérkőzésén nyertek 9-0-ra. A terv hasonló lesz a Corona ellen is, de ehhez a hazaiaknak is lesz egy-két szavuk. 
Fotó: László F. Csaba / Hargita Népe Annál inkább, mert ők jó szériát futnak, zsinórban három győztes meccsen vannak túl, és utóbbi nyolc összecsapásukból is csak egyet veszítettek el, miközben 19 pontot szereztek. E győzelmek közül a legértékesebb az UTE elleni idegenbeli 5-2-es diadal lehetett, amikor mind az öt góljukat más-más csatár lőtte. A Szereda lehengerlően játszott a szezon első másfél hónapjában, ám a legutóbbi néhány alkalommal akadtak gondjai, a Brassó viszont mostanra szedte össze magát. Az erőviszonyok még nem tűntek ennyire kiegyenlítettnek köztük az Erste Liga idei kiírásában, mint most. Az első egymás elleni rangadójukon végképp nem, hiszen akkor fél óra alatt ötöt vágott a Szereda, és 6-1-re nyert. Érdekesség, hogy azzal sikerrel állt a liga élére a Sportklub, amit a legutóbbi fordulókig tartott is. Az újabb egymás elleni meccsük tétje is az első hely megszerzése az egyik oldalon – a csíkiak egy győzelemmel visszaelőzhetik az FTC-Telekomot –, míg a Brassó számára itt az alkalom a visszavágásra, illetve arra, hogy faragjanak a csíkiak előnyéből. Hozó Levente (másodedző, Sportklub Csíkszereda): “Nem áll szándékunkban változtatni a felálláson, és remélhetőleg nem jön semmi közbe, hogy ezen elképzelésünk meghiúsuljon. Ugyanazt a játékot és felfogást szeretnénk viszontlátni a srácoktól, amit hétfőn. Önbizalmat adott az a meccs, hiszen végre gólokat lőttünk, míg hátul nagyon jól zártunk, és első kapott találat nélküli meccset tudtunk le.”"
54,Kihirdették a női válogatott keretét,http://www.jegkorongblog.hu/2018/11/02/nok-2018-november/#post-259517,"A Jari Risku vezette magyar csapat a Vasas Jégcentrumban vesz részt igen színvonalas hatcsapatos tornán. Budapesten folytatja a felkészülést a női válogatott a 2019. áprilisi divízió 1/A csoportos világbajnokságra. November 7–10. között Káposztásmegyeren rendezünk tornát, ugyanott, ahol a vb-re is sor kerül néhány hónappal később. A négynapos viadalon a mieinkre három meccs vár: szerdán Kína, pénteken Dánia ellen játszanak, majd az utolsó napon rendezik a helyosztókat. A másik csoportban a norvég, a francia és a szlovák együttes szerepel. Jari Risku és stábja négy kapust, hét védőt és tizenöt csatárt hívott be a keretbe – olvasható a jégkorongszövetség honlapjának hírében. A keret hétfőn találkozik, az első meccs szerda este 7 órakor vár a válogatottra Kína ellen.  Fotó: mjsz.hu A női válogatott 2018 novemberi kerete: A női válogatott stábja: Szövetségi kapitány: Jari Risku
Edző: Mika Väärälä
Kapusedző: Budai Krisztián
Videóedző: Kis András
Erőnléti edzők: Kozák Attila, Dr. Benczenleitner Ottó
Rehabilitációs edző: Gallyas Gabriella
Sportmasszőr: Albert Anna
Felszerelésmenedzser: Szabó Dávid
Csapatorvos: Dr. Széplaki Attila
Csapatvezető: Jasó Judit A budapesti hat nemzet torna programja: November 7., szerda, 15:30: Franciaország–Szlovákia
November 7., szerda, 19:00: Magyarország–Kína November 8., csütörtök, 15:30: Norvégia–Szlovákia
November 8., csütörtök, 19:00: Dánia–Kína November 9., péntek, 12:30: Szlovákia–Kína – a torna eredményébe nem számít bele
November 9., péntek, 15:30: Norvégia–Franciaország
November 9., péntek, 19:00: Magyarország–Dánia November 10., szombat, 12:00: A3–B3, az ötödik helyért
November 10., szombat, 15:30: A2–B2, a harmadik helyért
November 10., szombat, 19:00: A1–B1, döntő"
55,Keller tökéletesen lövi a pakkot Grabner elé,http://www.jegkorongblog.hu/2018/11/03/keller-tokeletesen-lotte-a-pakkot-grabner-ele/#post-259803,"Az osztrák szélsőnek elég volt beletennie a fonákot a hosszabbításos győzelemhez. Az Arizona–Carolina meccs hosszabbításában kiválóan látható, ahogy Clayton Keller a legmegfelelőbb pillanatot várja a keresztpasszra Michael Grabner számára. A középen berobbanó, a liga öt leggyorsabb játékosa közé tartozó Grabner megveri Teräväinent, így az átadás a legjobb ütemben érkezik."
56,Hetényi Zoltán a hét játékosa,http://www.jegkorongblog.hu/2018/11/02/hetenyi-zoltan-a-het-jatekosa/#post-259623,"A DEAC mind a hat pontot elhozta múlt heti erdélyi túrájáról, miközben a csapat kapusa csupán egyetlen gólt kapott. Hetényi Zoltán fantasztikusan teljesít ebben a szezonban, formája és számai több mint meggyőzőek, nem csoda, hogy a válogatottba is meghívták ismét. A hét játékosa elismerés alkalmából kisinterjút készített vele a jégkorongszövetség honlapja, amelyben egyebek közt elmondta: “Senki sem várt tőlünk nagy eredményeket, szeretnénk továbbra is meglepetéscsapat lenni. Mondjuk is az öltözőben, hogy maradjunk ugyanilyen szerény, alázatos, keményen dolgozó gárda, és annak meg lehet a gyümölcse. Szerencsére jó a hangulat. Minden nap keményen edzünk, mentálisan és fizikálisan is felkészültek vagyunk.” A beszélgetés teljes szövegéért kattintsanak ide. "
57,Szerencsésebb gólja nem lesz ennél DeKeysernek,http://www.jegkorongblog.hu/2018/11/04/dekeyser-ennel-szerencsesebb-golt-aligha-fog-loni/#post-259987,"A Detroit hátvédjét a palánk és az Edmonton kapusa is kisegítette. DeKeyser lövése jó egy méterrel ment mellé, de pont olyan szögben pattant vissza, hogy Koskinen a mamuttal behúzta a vonal mögé. Fortuna segített, de a meccsen nem, azt az Edmonton nyerte 4-3-ra."
58,Aaltonen nagyon durván megetette Alikint,http://www.jegkorongblog.hu/2018/11/01/aaltonen-durvan-megetette-alikint/#post-259470,A Vityaz finn csatárának góljára nehéz szavakat találni. A podolszkiak többek között az alábbi találatnak köszönhetően győzték le 4-1-re az Amurt. Знакомое движениеpic.twitter.com/48Q07f3Kv5 — КХЛ (@khl) 2018. november 1.
59,Mire mennek Debrecenben az Acélbikák?,http://www.jegkorongblog.hu/2018/11/03/deb-dab-nyilatkozatok/#post-259858,"Újvárosban szoros meccsen nyert a DEAC, amely hazai pályán még keményebb ellenfél lesz. Addig-addig gyűjtögette a pontjait a Brassó, míg szép csöndben felkúszott a tabella harmadik helyére. Igaz, hogy több meccset játszott a negyedik helyre csúszott Debrecennél, de ez akkor is figyelemre méltó. Nem is kérdés, hogy a hajdú-bihari megyeszékhelyen minél előbb vissza szeretnék szerezni a dobogós pozíciót. Ehhez sok feltétel adott, hiszen az elmúlt három hétben lejátszott hat meccsükből négyet nyertek, csak a Fraditól és az akkor még listavezető Csíkszeredától kaptak ki, de utóbbiakat később a Vákárban lenullázták. A válogatott szünet előtt a DAB-bal és a Vienna Capitals II csapatával mérkőznek még, mindkétszer hazai pályán. A csapatban Hugo Turcotte és Jakub Izacky tűnik ki eredményes játékával, előbbinek 20 pontja van, utóbbinak 19. A DEAC kapcsán sosem lehet elmenni szó nélkül Hetényi Zoltán teljesítménye mellett. A 30 éves kapus egy év észak-amerikai kitérő után nyáron azzal a gondolattal  kacérkodott, hogy felhagy a profi sporttal, ám később meggondolta magát. Jól tette: jelenleg a Debreceni Egyetem hallgatója és az Erste Liga legjobb kapusa. A lövések 94,2%-át fogja, meccsenként 2,4 gólt kap átlagban. A sorozatterhelést is jól bírja, 908 percen keresztül védett eddig, senki meg sem közelíti ezt a mennyiséget, mögötte a ferencvárosi Arany Gergely a második, de ő is 107 perccel kevesebb ideig állt a kapuban. Mivel a csapat nem tartozik a legnagyobb gólvágók közé, ezért kritikus, hogy keveset kapjanak, és ebben Hetényinek kiemelkedő a szerepe. Mindez nem kerülte el a válogatott szakmai stábjának figyelmét sem, Rajna Miklós és Bálizs Bence mellett ő is meghívót kapott a jövő heti négy nemzet tornára, amivel legszebb álmai válhatnak valóra. 
Fotó: Boda Bence / DAB A védekezés pénteken is fontos lesz a DEAC számára, hiszen azt a DAB-ot fogadják, amely a liga leggólképesebb csapatai közé tartozik. Meccsenként átlagban 4,6 gólt lőnek Azariék, ennél csak a Csíkszereda tud jobbat, még az FTC-Telekom is elmarad valamelyest. A problémát nem is a támadás, hanem a védekezés jelenti. 15 meccsen 25 pontot szereztek, ezzel a hatodik helyen állnak. A 27 pontos UTE van befogható távolságban, bár a 9 ponttal előttük álló DEAC két meccsel többet játszott, tehát vesztett pontok tekintetében három egységre vannak tőle. A hátrány csökkentésének legkézenfekvőbb módja, ha elhozzák Debrecenből a három pontot, ami viszont ennyire szellős védelemmel nehéz feladat lesz. Átlagban három és fél gólt kapnak meccsenként az újvárosiak, az UTE mutatója 3,2 alatt van, a Brassóé 3 alatt, a DEAC-é 2,6. Ebből a szempontból feltűnő, hogy a rendkívül gólerős első sor hátul mennyire sebezhető. A plusz/mínusz mutató nem tökéletes mérőszám, de sokatmondó, hogy Artem Iosaffov 18 pontjához +6-os, Jaakko Turtiainen 15 pontjához –1-es, Oula Uski 14 pontjához +4-es mutató társul. Összehasonlításul: a csapatkapitány Azari Zsolt 16 pontja mellett +10-en, a hátvéd Miika Franssila 11 pontja mellett +11-en áll. Nem véletlen, hogy Antti Karhula, a dunaújvárosiak vezetőedzője is erre helyezte a hangsúlyt a mérkőzés előtt: „A legutóbbi találkozónk nagyon szoros volt. Ezúttal kisebb jégfelületen fogunk játszani, úgyhogy készen kell állnunk, hogy szűkebb helyeken kell harcolnunk és védekeznünk. Ha már itt tartunk: elsősorban a védekezésre szeretnénk koncentrálni, ha az a helyén lesz, akkor valószínűleg elől is lesznek gólszerzési lehetőségeink. A jelszavunk tehát péntek este az lesz, hogy első a védekezés, utána jöhet a támadás.” Más kérdés, hogy a két csapattal a múltban már előfordult, hogy egyiküknek sem sikerült ráncba szedni a védelmet, 2016 decemberében az újvárosiak 7-7-es rendes játékidő után 8-7-re nyerték a hosszabbítást Debrecenben. Azóta sokat változott és fejlődött mindkét csapat, így ez aligha fordul elő megint, de ettől még élvezetes meccsre van kilátás."
60,Laine-triplával nyert a Winnipeg Helsinkiben,http://www.jegkorongblog.hu/2018/11/02/laine-triplaval-nyert-a-winnipeg-helsinkiben/#post-259588,"A Jets a Floridát verte az NHL Global Series első mérkőzésén, a Calgary ötöt lőtt egy harmadban, gödörben a Toronto és az Anaheim, a Nashville nyerte az elsők csatáját. Két mérkőzés erejéig ismét Európába – most Finnországba – költözött az NHL. A Hartwall Arenában kitett magáért a hazai jégen játszó Patrik Laine, aki karrierje ötödik mesterhármasával vezette győzelemre a Winnipeget. A második harmad végén 1-1-es állásnál Laine első góljára még válaszolt Jevgenyij Dadonov, de a harmadik harmadban a finn gólgyáros két találatára már senki sem. A Jetsből Dustin Byfuglien és Blake Wheeler nevét is ki kell emelni, mindkét játékos három-három gólpasszal iratkozott fel a táblára. Laine a második játékos, aki Európán kívül mesterhármast tudott ütni. Az eddigi egyetlen tripla Theo Fleury nevéhez fűződik, aki 1998. október 10-én Tokióban a Calgary mezében ütött hármat a San Josénak egy 5-3-ra megnyert mérkőzésen. A szezont fantasztikusan kezdő Toronto utolsó hat meccséből a negyediket vesztette el, ezúttal hazai jégen, a Dallas ellen. A Starsban Tyler Seguin készítette elő mindkét gólt, Anton Hudobin pedig 31 lövést fogott, és csak három percre volt a shutouttól. Az Islanders két nap alatt kétszer verte Crosbyékat, az idegenbeli 6-3 után büntetők után nyertek odahaza. Thomas Greiss a szétlövésekkel együtt 32 kísérletet hárított, Josh Bailey győztes büntetőt lőtt. Óriási meccsen nyert a Montreal a Washington ellen. A Canadiens vezetett 1-0-ra és 3-1-re, de a második harmad végén már a címvédő ment 4-3-ra. Az utolsó három percre azonban feltámadt a Habs, és három góllal megfordította a mérkőzést, amiből kettő 2 másodperc alatt született, ez új NHL-rekord. Volt izgalom Calgaryban is, ahol a Flames ötöt rámolt be az utolsó harmadban. A Colorado 4-1-re vezetett kétszer húsz perc után, de a kanadaiak a három-három pontot szerző Mark Giordano, Matthew Tkachuk párosnak köszönhetően megfordították a meccset.  A 46 lövést hárító Craig Anderson hozta a meccset az Ottawának, amely a Buffalo elleni győzelemmel zárta le négymeccses nyeretlenségi sorozatát. A Sabresben Jason Pominville gólt szerzett 1000. mérkőzésén. A Calgary eddig egyetlen alkalommal, 1978. december 31-én nyert úgy meccset rendes játékidőben, hogy a harmadik harmadban háromgólos hátrányban volt. Az utolsó negyedórában a speciális egységeknek köszönhetően fordított a Detroit a New Jersey ellen. 2-1-es Devils-vezetésnél először Michael Rasmussen egyenlített előnyből, majd Justin Abdelkader és Trevor Daley ütött gólt hátrányból. A Detroit egymás után a harmadik meccsét nyerte, és 22 év után ütött ismét két emberhátrányos gólt egy mérkőzésen. A két konferencia első helyezettje találkozott Tampában, ahol a Lightning fogadta a Predatorst. A meccset a vendég Nashville nyerte a fantasztikus napot kifogó és 42 lövést hárító Pekka Rinne vezetésével. A Nashville edzője, Peter Laviolette 1100. alkalommal állt a kispad mögött. Utolsó öt meccséből a negyediket bukta el a Vegas, ezúttal St. Louisban. A Blues a második harmadban három gólt szerzett, ezzel hozta az összecsapást. Oskar Sundqvist duplázott, Ryan O’Reilly egymás után a hatodik meccsén szerzett pontot. Az Edmonton részéről Drake Caggiula és Mikko Koskinen lesimázta a meccset a Chicago ellen. A center kétszer volt eredményes, második alkalommal hátrányból, míg a finn cerberus 40 védéssel ért el shutoutot. Büntetőkkel nyert a Rangers Anaheimben. A Ducks az utolsó percben még egyenlített, de a szétlövések során Mats Zuccarello és Mika Zibanejad góljaival a Rangers elvitte a pluszpontot. Az Anaheim zsinórban a hetedik meccsét vesztette el, és egy mérkőzésre került a negatív franchise-rekordtól. Gond nélkül nyert a Flyers Los Angelesben, és ebben a szezonban először győzött két egymást követő mérkőzésen. Oskar Lindblom egy gólpassz mellett győztes találatot szerzett, a kapuban Brian Elliott nemcsak 25 lövést védett, de Robert Hagg góljánál gólpasszt is szerzett. Anthony Duclair és Szergej Bobrovszkij volt a Columbus két nyerő embere San Joséban. Az orosz kapus 44 lövést húzott le, a csatár pedig egy gólpassz mellett győztes találatot jegyzett. NHL, 2018. november 1. Florida–Winnipeg 2-4
G.: Yandle, Dadonov ill. Laine (3), Perreault Toronto–Dallas 1-2
G.: Marleau ill. Benn, Shore NY Islanders–Pittsburgh 3-2 b.
G.: Bailey, Lee ill. Simon, Malkin Montreal–Washington 6-4
G.: Gallagher (2), Kotkaniemi (2), Domi, Armia ill. Eller (2), Ovecskin (2) Ottawa–Buffalo 4-2
G.: Dzingel, DeMelo, White, Ryan ill. Pominville, Skinner Detroit–New Jersey 4-3
G.: Frk, Rasmussen, Abdelkader, Daley ill. Coleman, Vatanen, Johansson Tampa Bay–Nashville 1-4
G.: Koekkoek ill. Turris, Josi, Jarnkrok, Salomaki St. Louis–Las Vegas 5-3
G.: Sundqvist (2), Taraszenko, Parayko, Bozak ill. Bellemare, Haula, Tuch Calgary–Colorado 6-5
G.: Backlund, Lindholm, Monahan, Neal, Giordano, Frolík ill. Kamenyev, Dries, Wilson, Söderberg, Landeskog Edmonton–Chicago 4-0
G.: Caggiula (2), Garrison, Chiasson ill. – Anaheim–NY Rangers 2-3 b.
G.: Silfverberg, Rakell ill. Hayes, Howden Los Angeles–Philadelphia 2-5
G.: Carter, Kovalcsuk ill. Provorov, Simmonds, Lindblom, Giroux, Hagg San Jose–Columbus 1-4
G.: Labanc ill. Duclair, Jones, Foligno, Anderson Sorsolás
Tabella
Kanadai táblázat"
61,2 gólt lőtt a Montreal 2 másodperc alatt,http://www.jegkorongblog.hu/2018/11/02/a-montreal-kettot-lott-2-masodperc-alatt/#post-259658,"Ez az NHL történetének leggyorsabb duplája egy csapattól. A Canadiens a Washington ellen az utolsó három percben három gólt lőtt, ebből kettőt két másodperc alatt. 4-4-es állásnál, kevesebb mint fél perccel a befejezés előtt Max Domi köszönt be. A bajnok lehozta a kapusát az egyenlítés reményében, de a bulit elhozta a Montreal, Joel Armia pedig a pálya közepéről azonnal az árván maradt kapuba bombázott. Külön-külön két csapat ütött már két gólt két másodperces különbséggel. Először 1987. december 19-én az 5-7-es Boston–St. Louis meccsen Ken Linseman és Doug Gilmour, másodszor 2016. január 5-én a Columbus–Minnesota találkozón Nick Foligno és Mike Granlund."
62,Embertelenül nehéz dolga lesz a MAC-nak,http://www.jegkorongblog.hu/2018/11/03/kos-mac-nyilatkozatok/#post-259891,"Az újbudai Extraliga-újonc elsőre kis híján elkapta a Kassát, most idegenben próbálkozhat ugyanezzel. Az október 2-ai MAC–Kosice találkozón kissé meglepő volt a játék képe. Azt láttuk a Tüskecsarnokban sokáig, hogy hiába az ellenfél a favorit, a mérkőzés nagy részében a hazai csapat irányít, és akár gólokkal is vezethetne. Ám az első találat egészen az 52. percig nem akart megszületni, amikor is Pápa Márton végre eredményes volt. De mielőtt Majoross Gergely fiai megérezhették volna a siker ízét, a Kassa két balszerencsés góllal fordított. De hasonlóan jártak legutóbb a DVTK Jegesmedvék is. Vas Jánosék 2-1-re vezettek az 58. percben (!), a Kassa kapus nélkül egyenlített, majd lőtt még egyet, hogy aztán egy üres kapus találattal tegye fel a pontot az i-re, így alakult ki a 4-2-es végeredmény. E magyar szemmel durva végjátékok ugyanakkor azt is jelzik, hogy hiába a csodás múlt és az aktuális második hely a tabellán, a HC Kosicét is zavarba lehet hozni, akár a liga legfantasztikusabb létesítményében, a Steel Arenában is. Annál inkább, hogy a csapat ez idő szerint épp kisebb hullámvölgyben tartózkodik, minthogy egymás után kikapott hazai jégen a Besztercebányától, majd idegenben a Trencséntől. A legközelebbi közelmúlttal sajnos a MAC sem dicsekedhet, háromból három vereségen van túl: előbb simán kikapott a Liptószentmiklóstól Iglón, majd 2-8-cal zárt a Nyitrával, végül túlórában veszített a Zsolna ellen. Kassán indulni el felfelé biztosan embertelenül nehéz lesz. Máshogyan fogalmazva: csak emberfeletti teljesítménnyel lehet ott pontot vagy pontokat begyűjteni. De miként Majoross Gergely még a Nyitra-meccs után fogalmazott: az átlagos teljesítmény ebben a ligában nem elég semmire. Kassán aztán különösen nem.  Fotó: Manases István (MAC)"
63,Mit jelent ma egy FTC–UTE hokiderbi?,http://www.jegkorongblog.hu/2018/10/29/ftc-telekom-ute/#post-258916,"Az este 8-kor a Tüskecsarnokban kezdődő örökrangadó nyilvánvalóan egyike lesz az év mérkőzéseinek az Erste Ligában. A magyar hokitörténelem legnagyobb múltú mérkőzésével ünnepli megalakulásának 90. évfordulóját a Ferencváros jégkorongszakosztálya. Az ünnepi alkalomra ebben az idényben először megtelhet a Tüskecsarnok: a zöld-fehérek ott rendezik az ősi rivális Újpest elleni mérkőzésüket, amellyel az alapításra emlékeznek. A Ferencváros–Újpest derbikről az elmúlt évek alatt nagyon sok mindent elmondtunk már. A legfontosabb talán, hogy a pillanatnyi formáktól és a keretek erősségétől függetlenül általában kiszámíthatatlan a végkimenetelük. A játékosok mindkét oldalon pontosan tudják, mit jelent ez a csata, és hogy ha valamikor nem lehet tompán játszani, az ez az alkalom. A főpróba ezúttal egyik oldalon sem sikerült fényesen. Az FTC-Telekom az alsó régiókba tartozó, kevesebb mint három teljes sorral érkező Vienna Capitals-farmot fogadta, és toronymagas esélyesként majdnem elszórakozta a meccset. A bécsiek szereztek vezetést, amire a Fradi a 41. percig négy góllal – közte Tóth Adrián klasszikus mesterhármasával – válaszolt, ám a játékosok úgy érezték, ezzel vége is a történetnek. Az osztrákok nem így látták. Kiegyenlítettek annak ellenére, hogy 4-3-nál Fodor Szabolcs időt kért. Az 55. percben aztán megszerezte az ötödik gólját is a Fradi, de a bécsiek a kapust lehozva küzdöttek az egyenlítésért. Végül sikerült megnyerniük a meccset a zöldeknek, de ennél sokkal több jót nehéz lenne elmondani vasárnapjukról. Még rosszabbul járt az UTE, amelynek erősebb ellenfél, a Brassó jutott, de rendkívül tompán játszott, ráadásul az öltözőben is maradt mindhárom harmad elején. A negyedik percben már kétgólos mínuszban voltak, és közben az erdélyiek lőttek még egy érvénytelenített találatot, valamint kihagytak további két ordító ziccert. Senki nem szólhatott volna egy szót sem, ha öt perc alatt ötgólos hátrányba kerül az Újpest. A dermesztő kezdést követően összekapta magát a társaság, de csak lövésekre futotta, gólokra sokáig nem. A második harmad elején ismét gyorsan jött a brassói találat, és ugyanez megtörtént a harmadik harmad elején is. Ezúttal a péntek esti, Titánok elleni mérkőzéssel ellentétben alaposan elvesztette az 5 az 5 elleni csatát az UTE, a játékosok fejben nemigen voltak ott.  fotók: TSH fotó A Fradi ezzel együtt másfél hónapja, szeptember 14-e óta veretlen, győzelmi szériája már 14 meccsnél tart. A mezőny egyetlen tagjaként minden alkalommal szereztek pontot, a lőtt gólok átlagában majdnem utolérték a gyengélkedő Csíkszeredát, a kapott gólokéban mindenkinél messze jobbak. Fodor Szabolcs irányításával egyértelműen bajnokesélyes csapat jött össze zöld-fehérben. Az UTE teljesítménye rapszodikusabb. A vasárnapi volt a csapat harmadik rendes játékidős veresége, és ezen kívül is többször hullajtottak el értékes pontokat könnyebbnek vélt ellenfelekkel szemben. Ráadásul sérülés- és betegséghullám is sújtja őket. Nagy Nilan hetek óta harcképtelen, Sikorcin többször hiányzott, most Sági dőlt ki pár hétre, és úgy tűnik, kapusfronton is gondok voltak ismét. Sila védte végig jóformán a szezon egészét eddig, pedig a formája sem mindig meggyőző. Nagy szerencse, hogy a juniorok közül többen is bizonyították, hogy számítani lehet rájuk. Az UTE rendszeresen négy-öt U20-as játékossal áll fel, ezt rajta kívül kevesen mondhatják el magukról. Ugyanakkor a fiataloktól kiélezett helyzetben még nem lehet elvárni, hogy húzóemberek legyenek. Mindenesetre bizonyosan jól jött a liláknak a minapi erősítés Miskolcról. A házigazdák meg szeretnék adni a módját a mérkőzésnek. A Ferencváros egyedi retromezben játszik majd, a meccs előtt és a szünetekben programok segítenek eltölteni az időt a szurkolóknak. A jegyek szépen fogynak, vasárnap már alig néhány várt gazdára. Az előzmények alapján tehát elmondható, hogy valószínűleg minden eladható helyet el fognak foglalni a szurkolók, a Tüskecsarnokban ebben az idényben először kitehetik a megtelt táblát. A mérkőzéssel kapcsolatos minden hasznos tudnivalót megtalálhatnak erről a linkről elindulva.  “Természetesen nagyon várjuk már a derbit – mondta blogunknak Fodor Szabolcs, a Ferencváros vezetőedzője. – Örülünk, hogy jó sorozatban vagyunk, de a már lejátszott meccsekkel nem szabad törődni, azok elmúltak. Lehet, hogy vasárnap mindenki egy kicsit előregondolt, de hétfő este biztosan minden játékos csakis arra az összecsapásra fog koncentrálni. Az Újpest a legnagyobb riválisunk, ősi ellenfél, amely ellen soha nem lehet biztosra menni. Ahogy minden mérkőzésen, úgy most is a saját játékunkkal akarunk foglalkozni, és szeretnénk a klub hagyományaihoz méltóan szívvel-lélekkel játszani a győzelemért.” Az ellenfél edzője, Szilassy Zoltán is hasonlóan nyilatkozott. “Természetesen mindenki tudja, mit jelent egy Ferencváros–Újpest derbi. Ez alól nem kivételek a légiósok sem, aki nagy része korábban is játszott már ilyen találkozón. A Brassó ellen tompák voltunk, úgy tűnt, nem sikerült mindenkinek ráhangolódnia a feladatra, lehet, hogy többeknek már a Fradi járt az eszében. Elrontottuk a kezdést, és egy jó csapat ellen rohanni kellett az eredmény után. Nem sikerült. Ezzel hétfőn remélhetőleg nem lesz gond, mindenki száz százalékig ott lesz. A Ferencváros ellen apróságok dönthetnek, az eddigi meccseinkből a jó dolgokat kell magunkkal vinnünk. A várható telt ház biztosan feldob mindenkit. Szoros mérkőzésre számítok.” A két csapat ebben az idényben kétszer találkozott egymással, mindkétszer a Megyeri úton. Mindkét alkalommal szoros eredmény született, egyszer az UTE, egyszer a Ferencváros nyert hosszabbításban. Az összecsapást az M4 Sport élőben közvetíti."
64,Közelebb húzódna a Gyergyóhoz a Vienna,http://www.jegkorongblog.hu/2018/11/01/vienna-capitals-ii-gyergyoi-hk-2/#post-259398,"A bécsi farmcsapat egy hellyel és öt ponttal van lemaradva a gyergyószentmiklósiaktól, akik viszont két meccsel többet játszottak már. Legutóbb október közepén járt Románián kívül a Gyergyó, és bár nulla ponttal tért haza, mégis – ha lehet így fogalmazni – biztató vereségeket szenvedett, hiszen a DEAC-tól 5-3-ra, a Fraditól 5-4-re kapott ki, utána jött a Titánok elleni 2-6. Hazaérve visszavágtak a fehérváriaknak, legyőzték a Vasast is, majd újabb szoros vereséget szenvedtek a Debrecentől. Így érkeztünk el a hétfőhöz, amikor történelmi léptékkel mérve is súlyos, 9-0-s pofonba szaladtak bele Csíkszeredában. A csapat teljesítménye tehát hullámzik a közepes és a gyenge között. 17 meccsen 16 pontot gyűjtöttek, amivel a nyolcadik helyen tartózkodnak. Legalábbis egyelőre, ugyanis a Vienna Capitals II-nek és a Hokiklub Budapestnek úgy van 11 pontja, hogy előbbi két, utóbbi egy mérkőzéssel játszott kevesebbet. Csütörtökön a közvetlen veszélyt jelentő bécsiek otthonába látogatnak. Ígéretes vereségekből a Vienna-farm is begyűjtött párat az elmúlt két hétben, főleg idegenben vitézkedtek a csapat játékosai, hiszen Dunaújvárosban már 4-2-re vezettek a 35. percben, de Újpesten is 2-1 volt a javukra a felénél. Más kérdés, végül 7-4-re és 4-2-re kikaptak. Ezzel nem volt vége, Pesterzsébeten is vezettek, majd 1-4-es állásról egyenlítettek a liga legjobb formában lévő csapata ellen, és bár pontot megint csak nem sikerült szerezniük, a potenciált megvillantották. A Gyergyó ellen az lesz a feladat, hogy a meccs lefújása után is náluk legyen az előny. A két ellenfél roppant szoros meccseket játszott eddig egymással, és még egyiküknek sem sikerült hazai pályán nyernie. Bécsben 3-2-re, Gyergyószentmiklóson 1-0-ra győztek a vendégek, azaz egy-egy sikert számlálnak. Nagy kérdés, csütörtök estére tudnak-e ezen változtatni az osztrák fiatalok."
65,Mindent ki fognak adni magukból a Jegesmedvék,http://www.jegkorongblog.hu/2018/11/03/mis-pop-kepes-osszefoglalo/#post-259923,"Az érsekújvári bravúr után hasonló DVTK-teljesítményre lenne szükség a HK Poprad ellen is. Lévén, hogy már a második kör második felénél tartunk az Extraligában, mindenki játszott mindenkivel legalább egyszer, és ez a DVTK Jegesmedvék–HK Poprad párra is érvényes. A tabella jelenlegi örödikjével napra pontosan egy hónapja, október 2-án találkoztak a miskolciak idegenben – akkor is közvetlenül egy MHC Nové Zámky elleni győzelmet követően –, és szoros csatában sikerült pontot lopniuk. Bár a tátraiak megnyerték az első harmadot, majd a második után is vezettek még, a harmadikban azonban egyenlített Magosi Bálint, így a pluszpont sorsáról a túlóra döntött, sajnos nem a magyar csapat javára. Az igazsághoz tartozik, hogy ezzel a meccsel kezdődött a Jegesmedvék hosszú vereségsorozata, amely ugyanakkor már a múlté. Legutóbbi négy találkozójukból kettőt nyertek a piros-fehérek, és még egy alkalommal pontot szereztek, csak a Liptószentmiklós elleni hazai találkozójuk képe nem nyerhette el híveik tetszését. Ám ezt igen nagy mértékben kompenzálta a szerdai érsekújvári 3-0, vagyis elmondható, hogy lendületben lévő DVTK fogadja az amúgy igen acélos Poprádot. A HK nyilván nem lesz könnyű falat, és nem csupán azért, mert ott véd Tomas Vsvorda, a liga aktuálisan legjobb kapusa, aki 11 mérkőzésen 95,5%-kal fogott eddig. A Poprád utóbbi öt meccséből négyet behúzott, csak a Kassától kapott ki, ezenközben a Zsolnának hetet lőtt, a Gyetvát meg 4-0-val küldte haza tegnapelőtt. Másrészt arról, hogy nem verhetetlen gárdáról van szó, magyar jégkorongozók is tudnának mesélni: a MAC Újbuda 3-2-re felülmúlta őket október 16-án a Tüskecsarnokban. “Az elmúlt négy mérkőzésünkön háromszor is pontot vagy pontokat tudtunk szerezni, tehát eredményességben javuló tendenciát mutatunk – mondta Glen Hanlon vezetőedző a klub hivatalos honlapjának. – Legutóbb láthattuk, hogy a védekezésünk is tud stabilan működni. Erre nagy szükségünk lesz a HK Poprad ellen is, hiszen közel hármas gólátlaggal rendelkeznek, és mérkőzésenként 38-szor találják el a kaput. Azt várom el a játékosaimtól, hogy pénteken és vasárnap is mindent kiadjanak magukból, és teljes erőbedobással játsszanak. Amennyiben ez így lesz, úgy tiszta lelkiismerettel mehetünk el a pár napos pihenőnkre a válogatott szünetben.” Ha már a vasárnap szóba került: akkor Besztercebányán vendégszerepelnek a miskolciak. De előbb jöjjön a Poprád: a 17:30-kor kezdődő összecsapást a Digi Sport élőben közvetíti.  Fotó: dvtk.eu"
66,Pettersson egyedül verte meg a Coloradót,http://www.jegkorongblog.hu/2018/11/03/petterson-egyedul-verte-meg-a-coloradot/#post-259796,"A Vancouver svéd titánja öt pontot szerzett, a Florida visszavágott Helsinkiben, véget ért Aho nagy sorozata, Raanta közel félszáz lövést fogott. Elképesztő mérkőzésen nyert hosszabbításban a Canucks az Avalanche ellen. 3-2-ig háromszor vezetett a Vancouver, de itt fordult a korong, és innentől a Colorado vezetett háromszor, utoljára másfél perccel a befejezés előt, Nathan MacKinnon találatával. Elias Pettersson azonban kiharcolta a ráadást, ott pedig előkészítette Derrick Pouliot győztes találatát. A svéd rookie öt ponttal (2+3), a vele egy sorban lévő Brock Boeser néggyel (2+2) zárta az összecsapást. Az NHL Global Series második mérkőzését a Panthers nyerte a Jets ellen. A délkeletiek remek emberelőnyös játékuknak – ötből hármat kihasználtak – és a 32 védést bemutató Roberto Luongónak köszönhetően vágtak vissza a két nappal korábbi vereségért. A győztes gólt Keith Yandle ütötte, természetesen fórból. Az Arizona leadta háromgólos előnyét a Carolina ellen, de Michael Grabner hosszabbításban lőtt góljával végül otthon tartotta a pontokat. A Coyotes kapujában Antti Raanta 48 lövésnek állta az útját, Alex Goligoski három gólpasszt adott. A Hurricanesben Sebastian Aho 13 mérkőzés után nem adott gólpasszt, így megszakadt anagy sorozata, nem tudta megdönteni Gretzky és Linseman rekordját.  NHL, 2018. november 2. Winnipeg–Florida 2-4
G.: Ehlers, Laine ill. Dadonov, Hoffman, Yandle, Vatrano Vancouver–Colorado 7-6 h.
G.: Pettersson (2), Boeser (2), Eriksson, Granlund, Pouliot ill. MacKinnon (2), Dries, Cole, Kerfoot, Zadorov Arizona–Carolina 4-3 h.
G.: Richardson, Perlini, Cousins, Grabner ill. Maertinook, Szvecsnyikov, Staal Sorsolás
Tabella
Kanadai táblázat"
67,Közelebb húzódna a Gyergyóhoz a Vienna,http://www.jegkorongblog.hu/2018/11/02/vic-gye-video-osszefoglalo-2/#post-259712,"A bécsi farmcsapat egy hellyel és öt ponttal van lemaradva a gyergyószentmiklósiaktól, akik viszont két meccsel többet játszottak már. Legutóbb október közepén járt Románián kívül a Gyergyó, és bár nulla ponttal tért haza, mégis – ha lehet így fogalmazni – biztató vereségeket szenvedett, hiszen a DEAC-tól 5-3-ra, a Fraditól 5-4-re kapott ki, utána jött a Titánok elleni 2-6. Hazaérve visszavágtak a fehérváriaknak, legyőzték a Vasast is, majd újabb szoros vereséget szenvedtek a Debrecentől. Így érkeztünk el a hétfőhöz, amikor történelmi léptékkel mérve is súlyos, 9-0-s pofonba szaladtak bele Csíkszeredában. A csapat teljesítménye tehát hullámzik a közepes és a gyenge között. 17 meccsen 16 pontot gyűjtöttek, amivel a nyolcadik helyen tartózkodnak. Legalábbis egyelőre, ugyanis a Vienna Capitals II-nek és a Hokiklub Budapestnek úgy van 11 pontja, hogy előbbi két, utóbbi egy mérkőzéssel játszott kevesebbet. Csütörtökön a közvetlen veszélyt jelentő bécsiek otthonába látogatnak. Ígéretes vereségekből a Vienna-farm is begyűjtött párat az elmúlt két hétben, főleg idegenben vitézkedtek a csapat játékosai, hiszen Dunaújvárosban már 4-2-re vezettek a 35. percben, de Újpesten is 2-1 volt a javukra a felénél. Más kérdés, végül 7-4-re és 4-2-re kikaptak. Ezzel nem volt vége, Pesterzsébeten is vezettek, majd 1-4-es állásról egyenlítettek a liga legjobb formában lévő csapata ellen, és bár pontot megint csak nem sikerült szerezniük, a potenciált megvillantották. A Gyergyó ellen az lesz a feladat, hogy a meccs lefújása után is náluk legyen az előny. A két ellenfél roppant szoros meccseket játszott eddig egymással, és még egyiküknek sem sikerült hazai pályán nyernie. Bécsben 3-2-re, Gyergyószentmiklóson 1-0-ra győztek a vendégek, azaz egy-egy sikert számlálnak. Nagy kérdés, csütörtök estére tudnak-e ezen változtatni az osztrák fiatalok."
68,Mit jelent ma egy FTC–UTE hokiderbi?,http://www.jegkorongblog.hu/2018/10/30/ftc-ute-video-osszefoglalo-11/#post-259193,"Az este 8-kor a Tüskecsarnokban kezdődő örökrangadó nyilvánvalóan egyike lesz az év mérkőzéseinek az Erste Ligában. A magyar hokitörténelem legnagyobb múltú mérkőzésével ünnepli megalakulásának 90. évfordulóját a Ferencváros jégkorongszakosztálya. Az ünnepi alkalomra ebben az idényben először megtelhet a Tüskecsarnok: a zöld-fehérek ott rendezik az ősi rivális Újpest elleni mérkőzésüket, amellyel az alapításra emlékeznek. A Ferencváros–Újpest derbikről az elmúlt évek alatt nagyon sok mindent elmondtunk már. A legfontosabb talán, hogy a pillanatnyi formáktól és a keretek erősségétől függetlenül általában kiszámíthatatlan a végkimenetelük. A játékosok mindkét oldalon pontosan tudják, mit jelent ez a csata, és hogy ha valamikor nem lehet tompán játszani, az ez az alkalom. A főpróba ezúttal egyik oldalon sem sikerült fényesen. Az FTC-Telekom az alsó régiókba tartozó, kevesebb mint három teljes sorral érkező Vienna Capitals-farmot fogadta, és toronymagas esélyesként majdnem elszórakozta a meccset. A bécsiek szereztek vezetést, amire a Fradi a 41. percig négy góllal – közte Tóth Adrián klasszikus mesterhármasával – válaszolt, ám a játékosok úgy érezték, ezzel vége is a történetnek. Az osztrákok nem így látták. Kiegyenlítettek annak ellenére, hogy 4-3-nál Fodor Szabolcs időt kért. Az 55. percben aztán megszerezte az ötödik gólját is a Fradi, de a bécsiek a kapust lehozva küzdöttek az egyenlítésért. Végül sikerült megnyerniük a meccset a zöldeknek, de ennél sokkal több jót nehéz lenne elmondani vasárnapjukról. Még rosszabbul járt az UTE, amelynek erősebb ellenfél, a Brassó jutott, de rendkívül tompán játszott, ráadásul az öltözőben is maradt mindhárom harmad elején. A negyedik percben már kétgólos mínuszban voltak, és közben az erdélyiek lőttek még egy érvénytelenített találatot, valamint kihagytak további két ordító ziccert. Senki nem szólhatott volna egy szót sem, ha öt perc alatt ötgólos hátrányba kerül az Újpest. A dermesztő kezdést követően összekapta magát a társaság, de csak lövésekre futotta, gólokra sokáig nem. A második harmad elején ismét gyorsan jött a brassói találat, és ugyanez megtörtént a harmadik harmad elején is. Ezúttal a péntek esti, Titánok elleni mérkőzéssel ellentétben alaposan elvesztette az 5 az 5 elleni csatát az UTE, a játékosok fejben nemigen voltak ott.  fotók: TSH fotó A Fradi ezzel együtt másfél hónapja, szeptember 14-e óta veretlen, győzelmi szériája már 14 meccsnél tart. A mezőny egyetlen tagjaként minden alkalommal szereztek pontot, a lőtt gólok átlagában majdnem utolérték a gyengélkedő Csíkszeredát, a kapott gólokéban mindenkinél messze jobbak. Fodor Szabolcs irányításával egyértelműen bajnokesélyes csapat jött össze zöld-fehérben. Az UTE teljesítménye rapszodikusabb. A vasárnapi volt a csapat harmadik rendes játékidős veresége, és ezen kívül is többször hullajtottak el értékes pontokat könnyebbnek vélt ellenfelekkel szemben. Ráadásul sérülés- és betegséghullám is sújtja őket. Nagy Nilan hetek óta harcképtelen, Sikorcin többször hiányzott, most Sági dőlt ki pár hétre, és úgy tűnik, kapusfronton is gondok voltak ismét. Sila védte végig jóformán a szezon egészét eddig, pedig a formája sem mindig meggyőző. Nagy szerencse, hogy a juniorok közül többen is bizonyították, hogy számítani lehet rájuk. Az UTE rendszeresen négy-öt U20-as játékossal áll fel, ezt rajta kívül kevesen mondhatják el magukról. Ugyanakkor a fiataloktól kiélezett helyzetben még nem lehet elvárni, hogy húzóemberek legyenek. Mindenesetre bizonyosan jól jött a liláknak a minapi erősítés Miskolcról. A házigazdák meg szeretnék adni a módját a mérkőzésnek. A Ferencváros egyedi retromezben játszik majd, a meccs előtt és a szünetekben programok segítenek eltölteni az időt a szurkolóknak. A jegyek szépen fogynak, vasárnap már alig néhány várt gazdára. Az előzmények alapján tehát elmondható, hogy valószínűleg minden eladható helyet el fognak foglalni a szurkolók, a Tüskecsarnokban ebben az idényben először kitehetik a megtelt táblát. A mérkőzéssel kapcsolatos minden hasznos tudnivalót megtalálhatnak erről a linkről elindulva.  “Természetesen nagyon várjuk már a derbit – mondta blogunknak Fodor Szabolcs, a Ferencváros vezetőedzője. – Örülünk, hogy jó sorozatban vagyunk, de a már lejátszott meccsekkel nem szabad törődni, azok elmúltak. Lehet, hogy vasárnap mindenki egy kicsit előregondolt, de hétfő este biztosan minden játékos csakis arra az összecsapásra fog koncentrálni. Az Újpest a legnagyobb riválisunk, ősi ellenfél, amely ellen soha nem lehet biztosra menni. Ahogy minden mérkőzésen, úgy most is a saját játékunkkal akarunk foglalkozni, és szeretnénk a klub hagyományaihoz méltóan szívvel-lélekkel játszani a győzelemért.” Az ellenfél edzője, Szilassy Zoltán is hasonlóan nyilatkozott. “Természetesen mindenki tudja, mit jelent egy Ferencváros–Újpest derbi. Ez alól nem kivételek a légiósok sem, aki nagy része korábban is játszott már ilyen találkozón. A Brassó ellen tompák voltunk, úgy tűnt, nem sikerült mindenkinek ráhangolódnia a feladatra, lehet, hogy többeknek már a Fradi járt az eszében. Elrontottuk a kezdést, és egy jó csapat ellen rohanni kellett az eredmény után. Nem sikerült. Ezzel hétfőn remélhetőleg nem lesz gond, mindenki száz százalékig ott lesz. A Ferencváros ellen apróságok dönthetnek, az eddigi meccseinkből a jó dolgokat kell magunkkal vinnünk. A várható telt ház biztosan feldob mindenkit. Szoros mérkőzésre számítok.” A két csapat ebben az idényben kétszer találkozott egymással, mindkétszer a Megyeri úton. Mindkét alkalommal szoros eredmény született, egyszer az UTE, egyszer a Ferencváros nyert hosszabbításban. Az összecsapást az M4 Sport élőben közvetíti."
69,Így azért ritkán járnak túl Sidney Crosby eszén,http://www.jegkorongblog.hu/2018/11/02/greiss-tokeletesen-nyult-ki-crosby-ele/#post-259691,"Thomas Greiss Islanders-kapus tökéletesen nyúlt ki, mozdulata kulcsfontosságú volt a hosszabbításban. Egyik kapusnak sem életbiztosítás, amikor a hosszabbításban Sidney Crosby vezeti rá a korongot egy az egyben. Greiss azonban fantasztikusan oldotta meg a szituációt, hárította a Pittsburgh-kapitány szólóját. A meccset büntetőkkel az Islanders nyerte 3-2-re."
70,Sorozatban 17. győzelmére hajt a Fradi,http://www.jegkorongblog.hu/2018/11/04/ftc-telekom-hokiklub-budapest/#post-259914,"Ha az FTC-Telekom legyőzi a Hokiklub Budapestet, azzal új Erste Liga-rekordot állít fel. 17 meccses győzelmi sorozata ugyanis a magyar bázisú nemzetközi liga alapszakaszában a 2008-as indulás óta még soha senkinek nem volt. Az eddigi csúcsot, a MAC 2015/16-os idényben elért 16-os szériáját pénteken állították be a zöldek a Schiller-Vasas HC legyőzésével. De egy másik remek sorozat is fűződik a Fradi nevéhez. A gárda legutóbbi 19 alapszakasz-mérkőzésének mindegyikén szerzett pontot, ami ugyancsak nem mindennapos mutatvány. Itt azonban a rekorddöntésig még van tennivaló: 2015/16-ban a Miskolc 20, 2017/18-ban ugyanő 22, 2009/10-ben a DAB 23, 2015/16-ban a MAC 24 meccsig jutott. A vasárnapi Fradi-esélyek mindenesetre jóknak mondhatók, az ellenfél ugyanis a mezőny gyengébbik feléhez tartozik. Bár ebben a szezonban úgy tűnik, a ferencvárosiaknak leginkább az úgynevezett könnyű kihívókkal gyűlik meg a bajuk. Miközben mondjuk a Csíkszeredát biztosan győzték le, addig a Vienna Capitals vagy a Vasas elleni hazai mérkőzéseiket csak nyögvenyelősen sikerült megnyerniük. Ez figyelmeztető jel is a játékosok számára: a győzelemhez mindig a lehető legjobbat kell nyújtani. Ha vasárnap így lesz, aligha lehet történhet nagy baj Fodor Szabolcs csapatával. Annak ellenére így van ez, hogy az ellenfél Hokiklub Budapest a kezdeti gyenge produkció után magára talált, és egyre masszívabb. Péntek este a Gyergyói HK is épphogy behúzta azt a három pontot, amit célul tűzött ki, előtte pedig Fehérváron a Titánok megadták magukat Orbán Attiláéknak, akik ott végre jó játékkal örvendeztették meg híveiket, és teljesen megérdemelten jutottak három ponthoz. És akkor arról még nem is beszéltünk, hogy az elmúlt hét végén a Dunaújváros izzadt vért a HKB ellen, igaz, azon a mérkőzésen – elsősorban a védekezésben – egyik csapat sem remekelt, de az egészen biztos, hogy a dunaújvárosi hibákhoz kellettek a juharleveles játékosok is. De szenvedett már ellenük az UTE, a Debrecen és a Csíkszereda is, úgyhogy egyre többet és jobbat remélhetünk tőlük. A fejlődés bizonyításának egyik fontos mérföldköve lehet a Ferencváros elleni idegenbeli mérkőzés, azt reméljük, a HKB méltó ellenfele lesz a listavezetőnek."
71,A kapunak háttal húzta be féltérden Sundqvist,http://www.jegkorongblog.hu/2018/11/02/sundqvist-felterden-a-kapunak-hattal-huzta-be/#post-259676,Mindezt egy védővel a nyakán. A Blues csatára két góllal vette ki a részét a Vegas elleni 5-3-as győzelemből.
72,Kiütéses siker után várja a Titánokat a Brassó,http://www.jegkorongblog.hu/2018/11/03/bra-avs-video-osszefoglalo-6/#post-259816,"A Sportklub legyőzése után máris újabb meccs jön a kék-sárgáknak, az ellen a csapat ellen, amely egyedül verte sikeres sorozata közben a Coronát. Káprázatos győzelmet arattak a brassóiak a Sportklub felett a csütörtöki erdélyi rangadón. Nyolc gólt lőttek a korábbi listavezetőnek, és csak hármat kaptak. Ezzel megerősítették harmadik helyüket a tabellán, ám a középmezőny tapad rájuk, egy vereséggel lenullázhatnák diadaluk értékét. Jelenleg 39 ponttal állnak a dobogó harmadik fokán, a DEAC 3 meccsel kevesebbet játszva is csak 5-tel van lemaradva, az UTE 4, a DAB 5 meccsel kevesebbel áll, így nehéz reális képet kapni a csapatok valódi pozíciójáról. Az mindenesetre biztos, hogy a Brassó helyzete korántsem stabil, vagyis mindent meg kell tennie a győzelemért. A pénteki találkozó különlegessége, hogy aligha lehet találni két olyan csapatot, amely jobban ismeri egymást, mint a Brassó és a Titánok. Már háromszor mérkőztek egymással, az első találkozót éppúgy 8-3-ra nyerték a brassóiak, mint a Csíkszereda elleni derbit, a másodikon 6-4-re győztek odahaza, a harmadikon viszont a fehérváriak nyertek 7-2-re. Vagyis minden alapjuk megvan a Titánoknak is, hogy bizakodva várják az újabb összecsapást. Annál inkább, mivel a Megyeri úton például csak hosszabbításban kaptak ki egy hete, igaz, utána meglepő vereséget szenvedtek hazai pályán a feltámadó Hokiklub Budapesttől. Pénteken az önbizalomtól duzzadó Brassó otthonából kellene pontot vagy pontokat hozniuk, ami azért nem lesz könnyű feladat. Ha sikerül fegyelmezettnek maradni, és az emberelőnyöket az utóbbi időben szokásos hatékonysággal kihasználni, akkor lehet esélyük a Fejér megyeieknek. "
73,Tanárian készítette le a pakkot Jimmy Vesey,http://www.jegkorongblog.hu/2018/11/02/jimmy-vesey-tanarian-keszitette-le-a-korongot/#post-259681,"A Rangers csatára Marc Staal lőtt passzát tette le Brett Howden elé. Howdennek már nem volt nehéz dolga Vesey mozdulata után, Gibson teljesen verve volt, a másik oldalon maradt. A meccset büntetőkkel nyerte a Rangers 3-2-re."
74,A Nyeftyehimik nyerte a tatár rangadót,http://www.jegkorongblog.hu/2018/11/03/a-nyeftyehimik-nyerte-a-tatar-rangadot/#post-259933,"Az Ak Barsz hiába vezetett két góllal, büntetőkkel vereséget szenvedett Nyizsnyekamszkban. Az Avangard magabiztosan verte az Admiralt. Az omszkiak közel háromszor annyit lőttek kapura, a csütörtöki, 4-3-as sikerük után most magabiztosan győzelmet arattak a vlagyivosztokiak felett. Avangard Omszk 3-1 (2-0, 1-0, 0-1) Admiral Vlagyivosztok Büntetők döntöttek a tatár rangadón. A 23. percben 2-0-s hátránynál kapust cserélt a Nyefyehimik, ami bejött: Makarov nem kapott gólt, miközben csapata egyenlített. A szétlövésből a cseh Nestrasil révén a nyizsnyekamszkiak jöttek ki jobban. Nyeftyehimik Nyizsnyekamszk 3-2 B (0-1, 2-1, 0-0, 0-0, 1-0) Ak Barsz Kazany Hullámvölgybe került a Szalavat Julajev. A baskírok sorozatban harmadik vereségüket szenvedték el, ezúttal  Torpedo otthonában maradtak alul. A Nyizsnyij Novgorod-iak az első harmad közepén 59 másodperc alatt 2 gólt lőttek, amivel megalapozták sikerüket. Torpedo Nyizsnyij Novgorod 3-1 (2-1, 0-0, 1-0) Szalavat Julajev Ufa A Kunlun győzött a Vityaz otthonában. A kínai KHL-csapat hősei Wolski és Sundström voltak, előbbi 1+1 ponttal zárt, utóbbi 2 gólpasszt adott, de Brust 25 védése is említést érdemel. Vityaz Podolszk 1-2 (0-0, 1-1, 0-1) Kunlun Peking A Barisz az első harmadban megalapozta minszki sikerét. A kazahok az első játékrész után 3-0-ra vezettek, a fehéroroszok a harmadik harmadban csak felzárkózni tudtak, egyenlíteni nem. Dinamo Minszk 2-3 (0-3, 0-0, 2-0) Barisz Asztana A Lokomotiv kapott gól nélkül verte a Slovant. A jaroszlaviak kapujában a cseh Salák 18 védéssel ért el shutoutot, Apalkov 1+1 ponttal emelkedett ki az oroszoktól. Slovan Bratislava 0-3 (0-0, 0-2, 0-1) Lokomotiv Jaroszlavl  Fotó: hcnh.ru"
75,Jared Brown: Itt ért a legjobb dolog az életben,http://www.jegkorongblog.hu/2018/11/02/brown/#post-259624,"A MAC Újbuda légiósa gyorsan alkalmazkodott a szlovák Extraliga ritmusához, ő csapata egyik legjobbja, sok mindenről beszélgettünk vele. Jared Brown kiemelkedő képességű játékos, aki az elmúlt hét évben akárhol hokizott, mindig termelte a gólokat és a pontokat. A 32 éves jégkorongozónak egyetemi évei után volt egy remek szezonja a CHL-ben, ám 2012-ben Lengyelországba, Katowicébe igazolt. Itt 13 meccsen 19 pontot termelt, majd villámgyorsan visszatért az Egyesült Államokba, hogy a CHL-ben 53 mérkőzésen 50 pontot hozott össze. Első európai próbálkozásáról meghökkentő dolgokat mesélt: “A katowicei kalandot sosem fogom elfelejteni. Annyi problémával küzdöttünk, hogy szinte felsorolni sem lehet. Minden hónapban késve kaptuk a fizetést. Három játékostársammal egy apró hotelszobába dugtak be bennünket. Soha nem volt pihenőnapunk, a legtöbbször napi kétszer edzettünk. A vezetők folyamatosan fenyegettek bennünket, ha nem nyertünk elég meccset, vagy nem lőttünk elég gólt. Alig voltak hokis kellékek, felszerelések, ütőből is csak egyet kaptunk mindig. Minden nap 45 percet utaztunk villamossal, majd sétáltunk még 15-öt a jégpályáig. Néha többet, mert a villamosokkal és a vonalakkal mindig volt valami baj, gyakran változott az útvonaluk, ilyenkor távolabb raktak ki minket. Időnként azt se tudtuk, hol vagyunk, hogyan jutunk el a pályára. Emiatt sokszor elkéstünk, de ez a menedzsmentet nem érdekelte. Soha nem figyelmeztettek bennünket a változásokról, meg sem próbáltak segíteni, de a késések miatt megtaláltak bennünket. A katowicei volt az elképzelhető legamatőrebb szervezet, amivel valaha találkoztam.” Magyarországra 2015-ben, szezon közben érkezett, és Debrecenben gyorsan letette a névjegyét. Az alapszakaszban 14 mérkőzésen lépett jégre, összehozott 22 pontot, 7 gól és 15 assziszt képében, amit a rájátszásban 11 meccsen megfejelt 4 góllal és 3 passzal. Nem csoda, hogy a szurkolók a szívükbe zárták, de úgy tűnik, ez kölcsönös volt. “Igazán lenyűgözött az, amit Debrecenben tapasztaltam az oda érkezésem után. Mindenkinek kitűnő felszerelése volt, minden nap elvitték a mosnivalót. A menedzsment nagyon kedvesen fogadott, végig figyelmesek voltak. Nagyon jó volt Jason Morgannel dolgozni, értékeltem azt a profizmust, amit a klubnál tapasztaltam. Hozzá kell tennem, hogy hasonló benyomásokat szereztem a többi pályán, az ellenfeleknél is, ahol játszottunk. Ez nagyon kellemes meglepetés volt számomra.”  Miután a Debrecen visszalépett a ligától, Jared Brown a fővárosba költözött, és a nagy terveket szövögető MAC Budapest szolgálatába állt. Ezt sem ő, sem a klub nem bánta meg. Az amerikai csatár vezéregyéniség lett a Tüskecsarnokban, 27 találkozón 46 pont került a neve mellé az alapszakaszban (13 gól, 33 assziszt), a rájátszásban pedig 15 mérkőzésen 20-at gyűjtött (6 gól, 14 gólpassz), döntő érdemeket szerezve a klub első ligagyőzelmének megszerzésében. “Ez a szezon volt számomra a legemlékezetesebb, mióta jégkorongozom. Mindig az volt az álmom, hogy szerzek egy bajnoki címet, mielőtt nyugdíjba megyek, és fantasztikus érzés volt ezt átélni tavasszal. Nagyon erős csapatunk volt, amelyben csupa olyan srác jött össze, akik közel álltak egymáshoz. Szerencsésnek érzem magam, hogy együtt játszhattam, illetve még mindig együtt játszhatok Tomás Klempával és Keegan Dansereau-val, akikkel hihetetlen összhangban vagyok a jégen. Rengeteg jó meccset játszottunk, és megnyerni azt az aranyérmet, az volt messze a legjobb dolog, ami eddig ért az életben.” Az Erste Ligában maradt csapatok vezetői, játékosai sokszor elmondták a véleményüket a két extraligássá lett klub nélküli bajnokságról, de érdekes lehet, hogyan látja ezt a kérdést egy olyan hokis, aki éppen egy távozó klubban szerepel. “Úgy látom, ebben a szezonban az Erste Liga-csapatok átlagéletkora sokkal fiatalabb lett, és ennek számos előnye van. Ez a helyzet nagyon sok fiatal játékosnak ad lehetőséget, hogy felnőttek között léphessen jégre, tapasztalatot szerezzen egy magasabb szinten. Vannak egészen kitűnő hokisok a ligában, és már most látszik, hogy a 4-5 topcsapat közül bármelyiknek lehet esélye elhódítani a bajnoki címet.” A MAC Újbuda tehát a DVTK Jegesmedvékkel együtt szintet lépett, az idén már a szlovák elitbajnokságban szerepel, és komoly kihívásokkal szembesül hétről hétre. “Az Extraliga hihetetlenül erős bajnokság, itt tényleg bárki bárkit le tud győzni, ez az eddigi eredményekből is látszik. Itt minden mérkőzés egy óriási csata. Olyan érzésem van, hogy minden csapatnak négy gyors és képzett sora van, és ha egy cserében hibázol, azonnal gólt kaphatsz.”  Jared Brownnak viszont, eddig úgy tűnik, nem okozott gondott felvenni az Extraliga fordulatszámát, hiszen Tomás Klempával együtt vezetik a házi kanadai táblázatot. 19 eddigi meccsén közel van a pont/meccs átlaghoz 15 pontjával, ami 8 gólt és 7 passzt takar. “Megmondom őszintén, ehhez a teljesítményhez óriási segítség számomra, hogy egy sorban maradhattam Klempával és Dansereau-val. Ők ketten nemcsak gólt tudnak lőni, hanem kiválóak abban is, hogy helyzeteket alakítsanak ki az én számomra is. Az első 4-5 mérkőzésen kicsit elveszettnek éreztem magam, ami nem tett jót az önbizalmamnak. Aztán jött pár szerencsés gól, amelyek segítettek, hogy higgyek magamban ezen a szinten is. Volt egy 8 meccses vereségszériánk, amikor kicsit frusztráltnak éreztük magunkat, de aztán jött a jobb sorozat.” Közben a MAC Újbudának jelenése volt a Kontinentális Kupa csoportkörében, ahonnan nem sikerült továbbjutnia, miután az első győzelmet két vereség követte. Ennek vajon mi volt az oka? “Visszatekintve most azt mondanám, hogy nem a saját csapatjátékunkat valósítottuk meg, ezért nem tudtuk elérni a célunkat. Nagyon sajnálom, hogy elszalasztottuk a nagy esélyt a továbblépésre.” Jared Brown nemcsak remek góljairól és passzairól ismert, de arról is, hogy gyakran kapja el a hév, ami olyan kiállításokhoz vezet, amelyek nem lennének szükségszerűek az adott helyzetben. Ennek okát nem most fogják megtudni a hokiszurkolók, hiszen a csatár rövidre zárta ezt a kérdésünket. “Ezt nem szeretném kommentálni.” Térjünk vissza akkor az idei szezonra, amely még igen hosszúnak ígérkezik az Extraligában. Elvárásairól így nyilatkozott a 32 éves támadó. “Azt várom a csapattól, hogy harcban legyen a rájátszáshelyekért, és kemény ellenfél legyen mindenkivel szemben, az összes mérkőzésen. Magammal szemben sem adom alább, mindenki ellen keményen fogok küzdeni a találkozók első percétől az utolsóig, a pálya minden szegletében.”  Fotók: MAC Újbuda"
76,Sebőkék komoly hullámvölgybe kerültek,http://www.jegkorongblog.hu/2018/11/04/sebokek-komoly-hullamvolgybe-kerultek/#post-259967,"A KalPa legutóbbi 11 mérkőzéséből csak 1-et nyert meg, szombaton az utolsó helyezettől is kikapott. Sebők Balázs és a KalPa szombaton a Liiga utolsó helyén álló Ässät otthonában lépett jégre. A vendégek hiába vezettek kétszer is az első harmadban, a hazaiak a második játékrészben egyenlítettek, a záró felvonásban fordítottak. A KalPa 4-2-es vereséget szenvedett, legutóbbi 11 meccsén csak 1-szer győzött. Sebők neve mellé 2 kaput eltalált lövést jegyeztek fel. Galló Vilmosék a szintén 17 pontos HV71-hez utaztak. A Timra nem szerzett gólt, a jönköpingiek 5-öt lőttek, így a magyar csatár együttese 5-0-ra kikapott. Galló háromszor lőtt kapura. A Feldkirch Fekete Dániellel a soraiban ment az Olimpija Ljubljanához. Az osztrákok 4-1-re győztek, Fekete nem szerzett pontot. Magyar légiósok a hokivilágban, 2018/19: Jelmagyarázat: H=a légiós csapatának pillanatnyi helyezése a bajnokságban (a liga létszáma), M=mérkőzések, G=gólok, A=gólpasszok, P=pontok száma. Dőlt betűs név=már nem légiós. Kapusok esetében az G jelű oszlop a kapott gólok számát, az A a hárított lövésekét, a P pedig a a védési hatékonyságot, százalékban kifejezve."
77,Bartalis István gólpasszt adott,http://www.jegkorongblog.hu/2018/11/03/bartalis-istvan-golpasszt-adott-2/#post-259810,"A magyar csatár asszisztja ellenére a Schwenningen ismét vereséget szenvedett. Sebők Balázs és a KalPa a Vaasan Sporthoz utazott. A kuopióiak hiába vezettek kétszer is a második harmadban, a hazaiak mindkétszer egyenlítettek. A záró húsz percben 1-1 gól esett, hosszabbításra került sor, amiből a Sport jött ki jobban. A KalPa 4-3-ra kikapott, Sebők nem szerzett pontot. Az edzőváltáson átesett Schwenningen immáron Jürgen Rumrichkal a padon, Bartalis Istvánnal a soraiban fogadta a legutóbbi öt mérkőzését elveszítő Straubingot. A vendégek első vezető gólja után 1 percen belül egyenlített a Wild Wings, a találatnál Bartalis gólpasszt jegyzett. A második játékrész is 1-1 gólt hozott, ám a harmadik felvonást a Tigers 3-0-ra elvitte. A Schwenningen 5-2-re alulmaradt, a magyar csatár a gólpassza mellett kétszer lőtt kapura. Kevin Wehrsék fordulatos meccset játszottak Crimmitschauban. Az első harmad után 2-0-ra vezettek a hazaiak, aztán a 34. percre fordított a Tölzer Löwen. Ezt követően 4 Eispiraten-találat esett, a Bad Tölz-iek 6-3-as vereséget szenvedtek. Wehrs két kisbüntetést gyűjtött a meccsen. A Regensburg Keresztury Erikkel Landshutba látogatott. A találkozón büntetők döntöttek, az Eisbären 2-1-re győzött és továbbra is vezeti a német harmadosztály déli csoportját. Keresztury nem szerzett pontot. A Chaux-de-Fonds Kiss Zsombor nélkül lépett jégre Biascában. A vendégek az első harmadban megléptek két góllal, végül 3-1-re nyertek, és továbbra is vezetik a Swiss League-et. Gőz Balázs és a Norfolk az Atlanta Gladiatorsszal csapott össze. Az Admirals hosszabbításban 3-2-re legyűrte ellenfelét, sikerével előrelépett az ECHL Keleti főcsoportjának 2. helyére. A magyar hátvéd neve mellé 2 kaput eltalált lövést jegyeztek fel. Magyar légiósok a hokivilágban, 2018/19: Jelmagyarázat: H=a légiós csapatának pillanatnyi helyezése a bajnokságban (a liga létszáma), M=mérkőzések, G=gólok, A=gólpasszok, P=pontok száma. Dőlt betűs név=már nem légiós. Kapusok esetében az G jelű oszlop a kapott gólok számát, az A a hárított lövésekét, a P pedig a a védési hatékonyságot, százalékban kifejezve."
78,A Gyergyót már nem hagyná nyerni a Sportklub,http://www.jegkorongblog.hu/2018/10/29/scc-gye-9-0/#post-259087,"Az exlistavezető Csíkszereda hullámvölgybe került, de a Gyergyói HK ellen mindenképpen el akar indulni felfelé. Legutóbbi beharangozónkban azt írtuk, megtörni látszik a listavezető lendülete – és ezt a debreceniek maximálisan ki is tudták használni, 4-0-ra verték a Sportklubot saját pályáján. A gólokat a szezon első negyedében számolatlanul lövő csíkiak egymás utáni második meccsükön voltak képtelen betalálni, meg is előzte őket a száguldó FTC-Telekom a tabellán. A Sportklub így 18 mérkőzésen gyűjtött 42 pontot, előtte áll a Fradi 17 meccsen 43-mal, mögötte a DEAC szintén 17 meccsen 34-gyel. Aggodalomra mindazonáltal nincs ok Szeredában, elvégre nem nagyon van szezon kisebb-nagyobb hullámvölgyek nélkül. A Sportklubnál most az a kérdés, hogy meddig tart a gólképtelenségi széria, illetve hogy miként éli meg a csapat a kisebbfajta krízist. Az, hogy a tavalyi vezér Pjotr Szcsasztlivij végleg elköszönt, aligha befolyásolja az elszántságot, hiszen az orosz idén már nem játszott, és nélküle is négy (!) sportklubos támadó található a liga kanadai táblázatának top tízében: Radim Valchar, Becze Tihamér, Részegh Tamás és Andrej Taratuhin. A Gyergyó persze minden szempontból veszélyes ellenfél, mert bár vasárnap kikapott a Debrecentől, azt megelőzően legyőzte a Vasast és a Titánokat, illetve idegenben is szoros meccset játszott a Ferencváros otthonában. Arról nem beszélve, hogy legutóbbi egymás elleni meccsükön a gyergyóiak elvették a Szereda hazai veretlenségét: október 8-án hosszabbításban nyertek 4-3-ra a Vákár Lajos-jégpályán. Ezzel együtt a papírforma egyértelműen a Sportklub mellett szól, hatalmas meglepetés lenne, ha a vendégek újfent nyerni tudnának."
79,Folytatnák a száguldást a ligaelső zöld-fehérek,http://www.jegkorongblog.hu/2018/11/02/ftc-vas-3-2/#post-259759,"Az Erste Liga-első FTC-Telekom 15 mérkőzés óta nem kapott ki, és pénteken a ligautolsó Schiller-Vasas HC-t fogadja. A jubileumi hokiderbi előtti összecsapás ugyanakkor megmutatta, hogy ha nem százszázalékos egy csapat koncentrációja, akkor hiába erős, az alsóházhoz tartozó ellenfelek is meg tudhatják lepni. Ráadásul egy meccsen belül kétszer is sikerült elveszíteni a fókuszt akkor a Vienna Capitals II ellen: a 25. percben megszerezték a vezetést a vendégek, aztán Braden Walls góljával és Tóth Adrián klasszikus mesterhármasával helyreállt a világ rendje. A játékosok legalábbis ezt gondolhatták a másnapi derbi lázában égve. A bécsiek azonban újítottak, és szűk öt perc alatt három góllal egyenlítettek. A Fradi végül Pavuk Attila találatával tudott nyerni a végjátékban. Ez minden bizonnyal jó lecke volt Fodor Szabolcs csapatának. A koncentráció megtartása azért is fontos, mert a csapat 15 meccs óta nem talált legyőzőre, ilyen szériára pedig a magyar bázisú bajnokság tízéves történetében sincs sok példa. J. P. MacCallum első teljes évében a DAB egyszer kapott ki a Miskolctól hosszabbításban a tizedik fordulóban, az azelőtti 9 és az azt követő 14 meccs mindegyikét behúzta. Pechükre a 14. meccs után véget ért az alapszakasz. Ez a 2009/10-es szezonban történt, utána hat évet kellett várni a következő hasonlóra, amikor a MAC Budapest nem talált legyőzőre 2015. november 15. és 2016. január 3. között, 16 meccsen maradt veretlen ekkor. Az FTC-Telekom most a harmadik fordulóban kapott ki utoljára, Csíkszeredában 6-6 után büntetőkkel vitték el a pluszpontot a hazaiak. 
Fotó: Dobos Attila A hosszú ideje nyeretlen Vasasnak nem lesz tehát könnyű dolga a legjobb formában lévő csapat otthonában. A Fradi egyszerre képes sok gólt lőni és keveset kapni, gólkülönbsége +41. A Schiller-Vasasnál fordított a helyzet: Ladányi Balázs csapata összesen lőtt 26 gólt, miközben 76-ot kapott, és továbbra is első rendes játékidős győzelmére hajt. Az igazsághoz persze hozzátartozik, hogy ők légiós mezőnyjátékos nélkül, magyar fiatalokkal vágtak bele az Erste Liga-kalandba, érdemes tehát megelőlegezni nekik a bizalmat és a türelmet. Egyszer már játszottak a Fradi ellen, az 55. perc legelején még egyenlő volt az állás, akkor egy emberelőnyös gólt lőtt az FTC, majd üres kapura is betalált, ezzel nyert 3-1-re. A meccs után mindkét edző arról beszélt, hogy a fantasztikus kapusteljesítmény, a fegyelmezett védekezés és a rengeteg korcsolyázás volt a Vasas sokáig eredményes játékának kulcsa. A recept tehát adott, de a megvalósítás sokkal nehezebb feladatnak ígérkezik."
80,A Gyergyót már nem hagyná nyerni a Sportklub,http://www.jegkorongblog.hu/2018/10/30/scc-gye-video-osszefoglalo-2/#post-259211,"Az exlistavezető Csíkszereda hullámvölgybe került, de a Gyergyói HK ellen mindenképpen el akar indulni felfelé. Legutóbbi beharangozónkban azt írtuk, megtörni látszik a listavezető lendülete – és ezt a debreceniek maximálisan ki is tudták használni, 4-0-ra verték a Sportklubot saját pályáján. A gólokat a szezon első negyedében számolatlanul lövő csíkiak egymás utáni második meccsükön voltak képtelen betalálni, meg is előzte őket a száguldó FTC-Telekom a tabellán. A Sportklub így 18 mérkőzésen gyűjtött 42 pontot, előtte áll a Fradi 17 meccsen 43-mal, mögötte a DEAC szintén 17 meccsen 34-gyel. Aggodalomra mindazonáltal nincs ok Szeredában, elvégre nem nagyon van szezon kisebb-nagyobb hullámvölgyek nélkül. A Sportklubnál most az a kérdés, hogy meddig tart a gólképtelenségi széria, illetve hogy miként éli meg a csapat a kisebbfajta krízist. Az, hogy a tavalyi vezér Pjotr Szcsasztlivij végleg elköszönt, aligha befolyásolja az elszántságot, hiszen az orosz idén már nem játszott, és nélküle is négy (!) sportklubos támadó található a liga kanadai táblázatának top tízében: Radim Valchar, Becze Tihamér, Részegh Tamás és Andrej Taratuhin. A Gyergyó persze minden szempontból veszélyes ellenfél, mert bár vasárnap kikapott a Debrecentől, azt megelőzően legyőzte a Vasast és a Titánokat, illetve idegenben is szoros meccset játszott a Ferencváros otthonában. Arról nem beszélve, hogy legutóbbi egymás elleni meccsükön a gyergyóiak elvették a Szereda hazai veretlenségét: október 8-án hosszabbításban nyertek 4-3-ra a Vákár Lajos-jégpályán. Ezzel együtt a papírforma egyértelműen a Sportklub mellett szól, hatalmas meglepetés lenne, ha a vendégek újfent nyerni tudnának."
81,Rantanen a hónap játékosa az NHL-ben,http://www.jegkorongblog.hu/2018/11/01/rantanen-a-honap-jatekosa-az-nhl-ben/#post-259528,"A Colorado csatára 16 gólpasszal, összesen 21 ponttal zárta az októbert. Nem vitás, hogy a liga jelenlegi legjobb támadósora a Landeskog, MacKinnon, Rantanen trió. Az Avs első sora összesen 24 gólt és 55 pontot szerzett, amiből a finn 12 mérkőzésen 21 egységgel vette ki a részét. A 22 éves Mikko Rantanen, aki 29-én ünnepelte születésnapját, egy mérkőzés kivételével mindig szerzett pontot, ötször legalább kettőt, két alkalommal pedig – a New Jersey és az Ottawa ellen – négyet-négyet. 21 pontjával, 16 előkészítésével, +14-es mutatójával jelenleg első az NHL-ben. A hónap második legjobbja Jevgenyij Malkin lett, a harmadik Patrick Kane. A Pittsburgh centere 19 pontjával (6+13) a második az NHL-statisztikában, 1,9-es pont/meccs átlagával első. A Chicago centere 18 pontot gyűjtött, és 11 találatával vezeti a mesterlövészek listáját. "
82,Innsbruckban is győzelemre tör a Fehérvár,http://www.jegkorongblog.hu/2018/11/03/innsbruck-fehervar-av19-10/#post-259851,"Két egymást követő sikernél tart a magyar EBEL-csapat, a harmadikat a tabellaszomszéd otthonában húzhatná be. A listavezető Vienna Capitals és a rekordbajnok Klagenfurt legyűrése után sokkal biztatóbb a Fehérvár AV19 helyzete, mint az ezeket a meccseket megelőző időszakban. A remek győzelmek nyomán visszakapaszkodott a gárda a tabella 8. helyére, innen folytathatja a küzdelmet a playoffért. Ami ennél is biztatóbb, az a csapat előrejátéka: a lőtt gólok tekintetében a maga 48 találatával az 5. pozíciót foglalja el a Volán. Külön is érdemes kiemelni néhány fiatal védő, illetve a negyedik sor teljesítményét. Timotej Sille már három gólnál jár, Reisz Áron 1+5-nél, az első soros Szabó Dániel 3+4-nél, Stipsicz Bence 4+4-nél, és teszik ezt mindannyian úgy, hogy plusz-mínusz mutatójuk is a pozitív tartományokban van. Ugyanakkor ha egy dolog van, amire a 9. helyen álló Innsbruck sem panaszkodhat, az ott is a góllövés. Ezen a téren ők még előrébb tartanak, 53 találatuk a hullámvölgye ellenére éllovas Vienna 51-énél is több, viszont 60-at kaptak, ami a legrosszabb szám az egész mezőnyben. Ennek alapján sokgólos mérkőzésre számíthatunk este, más kérdés, hogy a statisztikákból nem mindig szerencsés messzemenő következtetéseket levonni.  Fotó: Soós Attila (Fehérvár AV19) A tiroliak sem mennek gyengén mostanában, utóbbi 5 meccsükből 3-at megnyertek, igaz, kedden vezetésről kaptak ki saját jegükön a Linztől. Érdekesség még, hogy az Innsbruckkal szemben pozitív a Fehérvár örökmérlege, 43 meccsből 24-et a magyar csapat húzott be. Köztük a legutóbbit a Raktár utcában, ahol szeptember 22-én hosszabbításban döntötte a pluszpont sorsát Anze Kuralt. Gólhiány ott sem volt, 5-4 lett a végeredmény. „Az utolsó két siker önbizalmat adott nekünk a hétvégi mérkőzésekhez – nyilatkozta a Fehérvár hivatalos honlapjának Hannu Järvenpää vezetőedző. – Mindkét alakulat nagyon erős, így a kezdő korongbedobástól kezdve koncentrálnunk kell.” Ha már itt tartunk: a másik ellenfél vasárnap a bivalyerős Bolzano lesz. A Volán-honlapon megszólaltatták Stipsicz Bencét és Szabó Krisztiánt is:  A meccs 17:30-kor kezdődik."
83,Közelebb húzódna a Gyergyóhoz a Vienna,http://www.jegkorongblog.hu/2018/11/01/vic-gye-0-0-2/#post-259546,"A bécsi farmcsapat egy hellyel és öt ponttal van lemaradva a gyergyószentmiklósiaktól, akik viszont két meccsel többet játszottak már. Legutóbb október közepén járt Románián kívül a Gyergyó, és bár nulla ponttal tért haza, mégis – ha lehet így fogalmazni – biztató vereségeket szenvedett, hiszen a DEAC-tól 5-3-ra, a Fraditól 5-4-re kapott ki, utána jött a Titánok elleni 2-6. Hazaérve visszavágtak a fehérváriaknak, legyőzték a Vasast is, majd újabb szoros vereséget szenvedtek a Debrecentől. Így érkeztünk el a hétfőhöz, amikor történelmi léptékkel mérve is súlyos, 9-0-s pofonba szaladtak bele Csíkszeredában. A csapat teljesítménye tehát hullámzik a közepes és a gyenge között. 17 meccsen 16 pontot gyűjtöttek, amivel a nyolcadik helyen tartózkodnak. Legalábbis egyelőre, ugyanis a Vienna Capitals II-nek és a Hokiklub Budapestnek úgy van 11 pontja, hogy előbbi két, utóbbi egy mérkőzéssel játszott kevesebbet. Csütörtökön a közvetlen veszélyt jelentő bécsiek otthonába látogatnak. Ígéretes vereségekből a Vienna-farm is begyűjtött párat az elmúlt két hétben, főleg idegenben vitézkedtek a csapat játékosai, hiszen Dunaújvárosban már 4-2-re vezettek a 35. percben, de Újpesten is 2-1 volt a javukra a felénél. Más kérdés, végül 7-4-re és 4-2-re kikaptak. Ezzel nem volt vége, Pesterzsébeten is vezettek, majd 1-4-es állásról egyenlítettek a liga legjobb formában lévő csapata ellen, és bár pontot megint csak nem sikerült szerezniük, a potenciált megvillantották. A Gyergyó ellen az lesz a feladat, hogy a meccs lefújása után is náluk legyen az előny. A két ellenfél roppant szoros meccseket játszott eddig egymással, és még egyiküknek sem sikerült hazai pályán nyernie. Bécsben 3-2-re, Gyergyószentmiklóson 1-0-ra győztek a vendégek, azaz egy-egy sikert számlálnak. Nagy kérdés, csütörtök estére tudnak-e ezen változtatni az osztrák fiatalok."
84,Kötelező a győzelem az UTE számára,http://www.jegkorongblog.hu/2018/11/02/vienna-capitals-ii-ute-4/#post-259639,"Papíron egyesélyes mérkőzésre utazik az UTE Bécsbe, de jobb, ha csínján bánunk az ilyen megállapításokkal. Az elmúlt másfél idényben ugyanis az UTE még nem játszott könnyű meccset az osztrák fővárosban. A Vienna Capitals Erste Liga-bemutatkozásán komoly küzdelem árán sikerült nyerni 3-1-re, ezt tavaly decemberben egy nyögvenyelős 6-4 követte, nem egészen két hete pedig egy újabb kétgólos, 4-2-es újpesti siker született. Az ilyenek tipikusan azok a mérkőzések, amelyekre az esélyeseknél azt mondják, mindegy, hogy hogy, de be kell húzni őket, a kicsik pedig teher nélkül, felszabadultan játszva megpróbálhatják megmutatni, hogy nem szabad őket skatulyába zárni. A bécsiek ráadásul ebben a szezonban masszívabbak, mint első Erste ligás idényükben. 16 mérkőzésen vannak túl az alapszakaszból, és máris majdnem annyi gólt szereztek, mint tavaly 32 mérkőzés alatt, ráadásul időarányosan a kapott gólok számán is sikerült csökkenteniük. Az igaz persze, hogy míg tavaly egyedül lógtak ki a mezőnyből, addig idén már legalább két társuk is akad, de az is mutatja, hogy erősebbek, hogy az élmezőny csapataival szemben is kevesebb kiütéses vereséget szedtek össze. Szívósan tapadnak az ellenfelekre, és gyakorta okoznak kellemetlen pillanatokat nekik. Az október közepi, HKB elleni vereségüket követően is csupa ilyen meccset játszottak. Az idény meglepetéscsapata, a DEAC ellen háromgólos mínuszból zárkóztak fel, Dunaújvárosban 0-2-ről fordítottak 4-2-re, az UTE ellen megnyerték az első harmadot, és csak a végjátékban lett biztos a lilák győzelme, a Ferencváros ellen 1-4-ről 4-4-re egyenlítettek. Ha ezt ennyiszer egymás után meg tudják csinálni, az nem lehet véletlen. A Gyergyót egyszer már elkapták idegenben, és bár csütörtökön hazai jégen ugyan nem sikerült, de ha nem vigyáznak az ellenfelek, előbb-utóbb egy nagycsapat skalpja is meglesz nekik. Az újpestieknek természetesen csak a legrosszabb álmaikban fordul elő, hogy esetleg ők lehetnek az a bizonyos nagycsapat. Ezért azonban rengeteget kell dolgozniuk a bécsi pályán péntek este. Azt már tudják, hogy nem becsülhetik le ellenfelüket, de ez önmagában nem elég, meg kell mutatni valamit a játéktudásból is a győzelemhez. Márpedig a lilák egyelőre nincsenek kirobbanó formában. Októberben kilenc meccset játszottak, ebből négyet nyertek meg – kettőt a Vienna, egyet-egyet a HK Budapest és a DEAC ellen –, hazai jégen elhullajtottak egy értékes pontot a Titánokkal szemben, hatból csak egyet szereztek a Brassó ellen, és kikaptak Csíkszeredában, valamint a Tüskecsarnokban a jubileumi hokiderbin. A vesztett pontok számát tekintve az utóbbi időben megtáltosodott Brassóval együtt az ötödik helyen állnak, azaz ha innen nézzük, egyelőre a felsőházi tagság sem biztos. Éppen ezért a Vienna Capitals-farm ellen a győzelem egész egyszerűen kötelező.  fotó: TSH fotó (archív)"
85,Elias Pettersson a hónap újonca,http://www.jegkorongblog.hu/2018/11/01/elias-pettersson-a-honap-ujonca-az-nhl-ben/#post-259515,"Más nem is lehetett volna: 46 éve nem kezdte úgy a pályafutását vancouveri játékos, mint a svéd csodagyerek. Elias Petterson 7 góllal és 10 ponttal érdemelte ki a hónap újoncának járó díjat az NHL-ben. A center teljesítményének értékét emeli az a tény, hogy sérülés miatt ki kellett hagynia hat találkozót, így gyűjtött 10 pontot nyolc mérkőzésen. Petterson az első öt találkozóján kivétel nélkül szerzett pontot, ebből az első kettőn ötöt. Előbbivel Don Tannahill 1972/73-as, utóbbival Thomas Gradin 1978/79-es teljesítményét ismételte meg. Mindezek mellett első hét mérkőzésén hét gólt lőtt, ami 1943 óta vele együtt csak nyolc játékosnak jött össze. "
86,A Hokiklub Budapest lerázhatja a Viennát,http://www.jegkorongblog.hu/2018/11/02/hokiklub-budapest-gyergyoi-hk/#post-259647,"Orbán Attiláék mostanában ötösével lövik a gólokat, péntek este a feltámadni próbáló Gyergyót fogadják. Sorra játssza az alsóházi rangadókat a Gyergyói HK. Csütörtökön Bécsben léptek pályára az erdélyiek a Vienna Capitals II ellen, pénteken már Budapesten kell mérkőzniük a Hokiklub Budapesttel, majd vasárnap a Schiller-Vasas HC-hoz látogatnak. Jelenleg a Gyergyó a 8. helyen áll a tabellán, 19 pontja van, míg a HKB 11 pontjával holtversenyben 9–10. a bécsi farmcsapattal. A bécsieket nem volt könnyű legyőznie az erdélyi gárdának, és Budapesten sem lesz egyszerű dolga, hiszen Orbán Attiláék fontos győzelmet arattak legutóbb, amikor Székesfehérváron nyertek 5-2-re a Titánok ellen. Ez volt sorozatban a második összecsapás, amikor 5 gólt lőtt a csapat, egy nappal korábban a DAB dolgát is nehézzé tették, de az Acélbikák az utolsó harmadban dűlőre vitték a dolgot. A góllövéssel tehát mostanában nincs gond a ligaújoncnál, találataik negyedét az utolsó két mérkőzésen szerezték. Ha a védekezésben is fehérvári formában lesznek, bárkire veszélyesek lehetnek. Nem árt ezt észben tartaniuk a gyergyóiaknak sem, akik félúton állnak az Erste Liga középmezőnyének alja és az alsóház három csapata között. A Titánoktól ugyan csak egy pontra vannak, ám a fehérváriak két meccsel kevesebből értek el 20 egységet. A felzárkózáshoz alapfeltétel, hogy a mögöttük lévő csapatokat magabiztosan győzzék le, erre összességében minden esélyük meg is van a válogatott szünetig hátralévő két mérkőzésen. "
87,Mit jelent ma egy FTC–UTE hokiderbi?,http://www.jegkorongblog.hu/2018/10/30/ftc-ute-nyilatkozatok-9/#post-259135,"Az este 8-kor a Tüskecsarnokban kezdődő örökrangadó nyilvánvalóan egyike lesz az év mérkőzéseinek az Erste Ligában. A magyar hokitörténelem legnagyobb múltú mérkőzésével ünnepli megalakulásának 90. évfordulóját a Ferencváros jégkorongszakosztálya. Az ünnepi alkalomra ebben az idényben először megtelhet a Tüskecsarnok: a zöld-fehérek ott rendezik az ősi rivális Újpest elleni mérkőzésüket, amellyel az alapításra emlékeznek. A Ferencváros–Újpest derbikről az elmúlt évek alatt nagyon sok mindent elmondtunk már. A legfontosabb talán, hogy a pillanatnyi formáktól és a keretek erősségétől függetlenül általában kiszámíthatatlan a végkimenetelük. A játékosok mindkét oldalon pontosan tudják, mit jelent ez a csata, és hogy ha valamikor nem lehet tompán játszani, az ez az alkalom. A főpróba ezúttal egyik oldalon sem sikerült fényesen. Az FTC-Telekom az alsó régiókba tartozó, kevesebb mint három teljes sorral érkező Vienna Capitals-farmot fogadta, és toronymagas esélyesként majdnem elszórakozta a meccset. A bécsiek szereztek vezetést, amire a Fradi a 41. percig négy góllal – közte Tóth Adrián klasszikus mesterhármasával – válaszolt, ám a játékosok úgy érezték, ezzel vége is a történetnek. Az osztrákok nem így látták. Kiegyenlítettek annak ellenére, hogy 4-3-nál Fodor Szabolcs időt kért. Az 55. percben aztán megszerezte az ötödik gólját is a Fradi, de a bécsiek a kapust lehozva küzdöttek az egyenlítésért. Végül sikerült megnyerniük a meccset a zöldeknek, de ennél sokkal több jót nehéz lenne elmondani vasárnapjukról. Még rosszabbul járt az UTE, amelynek erősebb ellenfél, a Brassó jutott, de rendkívül tompán játszott, ráadásul az öltözőben is maradt mindhárom harmad elején. A negyedik percben már kétgólos mínuszban voltak, és közben az erdélyiek lőttek még egy érvénytelenített találatot, valamint kihagytak további két ordító ziccert. Senki nem szólhatott volna egy szót sem, ha öt perc alatt ötgólos hátrányba kerül az Újpest. A dermesztő kezdést követően összekapta magát a társaság, de csak lövésekre futotta, gólokra sokáig nem. A második harmad elején ismét gyorsan jött a brassói találat, és ugyanez megtörtént a harmadik harmad elején is. Ezúttal a péntek esti, Titánok elleni mérkőzéssel ellentétben alaposan elvesztette az 5 az 5 elleni csatát az UTE, a játékosok fejben nemigen voltak ott.  fotók: TSH fotó A Fradi ezzel együtt másfél hónapja, szeptember 14-e óta veretlen, győzelmi szériája már 14 meccsnél tart. A mezőny egyetlen tagjaként minden alkalommal szereztek pontot, a lőtt gólok átlagában majdnem utolérték a gyengélkedő Csíkszeredát, a kapott gólokéban mindenkinél messze jobbak. Fodor Szabolcs irányításával egyértelműen bajnokesélyes csapat jött össze zöld-fehérben. Az UTE teljesítménye rapszodikusabb. A vasárnapi volt a csapat harmadik rendes játékidős veresége, és ezen kívül is többször hullajtottak el értékes pontokat könnyebbnek vélt ellenfelekkel szemben. Ráadásul sérülés- és betegséghullám is sújtja őket. Nagy Nilan hetek óta harcképtelen, Sikorcin többször hiányzott, most Sági dőlt ki pár hétre, és úgy tűnik, kapusfronton is gondok voltak ismét. Sila védte végig jóformán a szezon egészét eddig, pedig a formája sem mindig meggyőző. Nagy szerencse, hogy a juniorok közül többen is bizonyították, hogy számítani lehet rájuk. Az UTE rendszeresen négy-öt U20-as játékossal áll fel, ezt rajta kívül kevesen mondhatják el magukról. Ugyanakkor a fiataloktól kiélezett helyzetben még nem lehet elvárni, hogy húzóemberek legyenek. Mindenesetre bizonyosan jól jött a liláknak a minapi erősítés Miskolcról. A házigazdák meg szeretnék adni a módját a mérkőzésnek. A Ferencváros egyedi retromezben játszik majd, a meccs előtt és a szünetekben programok segítenek eltölteni az időt a szurkolóknak. A jegyek szépen fogynak, vasárnap már alig néhány várt gazdára. Az előzmények alapján tehát elmondható, hogy valószínűleg minden eladható helyet el fognak foglalni a szurkolók, a Tüskecsarnokban ebben az idényben először kitehetik a megtelt táblát. A mérkőzéssel kapcsolatos minden hasznos tudnivalót megtalálhatnak erről a linkről elindulva.  “Természetesen nagyon várjuk már a derbit – mondta blogunknak Fodor Szabolcs, a Ferencváros vezetőedzője. – Örülünk, hogy jó sorozatban vagyunk, de a már lejátszott meccsekkel nem szabad törődni, azok elmúltak. Lehet, hogy vasárnap mindenki egy kicsit előregondolt, de hétfő este biztosan minden játékos csakis arra az összecsapásra fog koncentrálni. Az Újpest a legnagyobb riválisunk, ősi ellenfél, amely ellen soha nem lehet biztosra menni. Ahogy minden mérkőzésen, úgy most is a saját játékunkkal akarunk foglalkozni, és szeretnénk a klub hagyományaihoz méltóan szívvel-lélekkel játszani a győzelemért.” Az ellenfél edzője, Szilassy Zoltán is hasonlóan nyilatkozott. “Természetesen mindenki tudja, mit jelent egy Ferencváros–Újpest derbi. Ez alól nem kivételek a légiósok sem, aki nagy része korábban is játszott már ilyen találkozón. A Brassó ellen tompák voltunk, úgy tűnt, nem sikerült mindenkinek ráhangolódnia a feladatra, lehet, hogy többeknek már a Fradi járt az eszében. Elrontottuk a kezdést, és egy jó csapat ellen rohanni kellett az eredmény után. Nem sikerült. Ezzel hétfőn remélhetőleg nem lesz gond, mindenki száz százalékig ott lesz. A Ferencváros ellen apróságok dönthetnek, az eddigi meccseinkből a jó dolgokat kell magunkkal vinnünk. A várható telt ház biztosan feldob mindenkit. Szoros mérkőzésre számítok.” A két csapat ebben az idényben kétszer találkozott egymással, mindkétszer a Megyeri úton. Mindkét alkalommal szoros eredmény született, egyszer az UTE, egyszer a Ferencváros nyert hosszabbításban. Az összecsapást az M4 Sport élőben közvetíti."
88,Jól mennek utánpótlás-légiósaink Svájcban,http://www.jegkorongblog.hu/2018/11/03/remekelnek-svajci-utanpotlas-legiosaink/#post-259797,"Kovács Dávid vezeti a kapusok rangsorát, Révész Marcell csapata második legponterősebbje, Falus Ádám visszatért az Elite A-ba, Ortenszky Tamás két gól lőtt a Klotennek. Továbbra is Kovács Dávid védi a svájci Elite A juniorligában szereplő SCL Young Tigers kapuját. A langnaui klub először a Zug vendége volt, Kovács egy gólt kapott, csapata 5-1-re győzött. Két nappal később a Genéve látogatott hozzájuk, és nagy csatában, hosszabbítást követően 6-5-tel elvittek két pontot. Bár a két meccs után kapusunk kapottgól-átlaga 2,47-re romlott, így is vezeti a rangsort. Hasonló hetet zárt a másik magyar érdekeltségű csapat, a GCK Lions is. Révész Marcell és Falus Ádám együttese otthon 7-1-es vereséget szenvedett a Berntől, majd a Klotent gyűrte le 2-1-re. Révész a második összecsapás egyenlítő találatánál volt gólpasszos, 10 pontjával második a házi kanadai tabellán. Falus szeptember 23-a után szerepelt ismét a GCK együttesében, az elmúlt egy hónapot az Elite B ligás ZSC Lionsnál töltötte. A 17 éves hátvéd szerezte a Lions egyetlen találatát a Bern ellen. A Young Tigers második, a GCK Lions hetedik a bajnokságban. Duplázott Ortenszky Tamás a svájci ifjúsági ligában. A Novizen Elitben szereplő Biel 3-1-re gyűrte le a Klotent, a magyar hátvéd emberhátrányban és egyenlő létszám mellett is betalált az ellenfél kapujába. A Biel később a Davost is megverte 5-3-as arányban. Ortenszky 8 meccsen 4 gólos, a Biel ötödik. A német DNL-ben vitézkedő Augsburg ismét a Lanshuttal találkozott, ezúttal viszont pontot szerzett. Bár otthon 2-1-re kikaptak, ám idegenben hosszabbítást követően 3-2-re győzni tudtak. Péter Donát mindkét meccsen jégre lépett, a győztes találkozón két gólpasszal segítette csapatát, Szűcs Ádám nem játszott. Az Eisbären Berlin a Düsseldorfot fogadta, és előbb 4-1-re, majd 2-1-re verte. Kánya Tamás mindkét meccsen játszott, a szorosabbikon emberhátrányban adott gólpasszt. A Berlin a negyedik, az Augsburg a hatodik a tabellán. Sárdi Máté és a Dukla Trencin U18-as csapata a HKM Zvolent egyszer, a Slovan Bratislavát kétszer látta vendégül. A Zólyom ellen 4-2-re győztek Sárdiék, a 17 éves csatár kétszer volt eredményes. A Slovan elleni első meccset 3-1-re elbukták a trencséni fiatalok, másnap viszont 6-2-re verték a fővárosiakat. Sárdi Máté itt már nem szerzett pontot, a Trencsén 24 mérkőzést követően hatodik a tizennégy csapatos ligában. A sérülés miatt a fordulók közel felét kihagyni kényszerült csatár 13 meccsen 11 pontnál jár. A svéd U18-as bajnokság déli divíziójában a Boräs hazai pályán 5-2-es vereséget szenvedett a HV 71-től, majd a Växjö Lakers otthonában 6-3-ra maradt alul. Kozma Dávid az első meccsen egyszer, a másodikon kétszer volt eredményes, duplájával már 3-1-re is ment a Boräs, a Vaxjö azonban zsinórban 5 lőtt góljával megfordította a találkozót. Kozma 11 meccsen 9 pontos, a Boräs tizedik a bajnokságban. A keleti divízióban a Flemingsberg sikertelen hetet zárt, az AIK vendégeként 7-0-ra, a Södertäljétől otthon 5-4-re kapott ki. Fajcsák Tamás a második találkozón gólpasszos volt, a Flemingsberg szintén tizedik. Vértes Nátán a finn ifjúsági SM-ligában szerepelt. A HPK nem tudta otthon tartani a pontokat, a Jokerit 6-3-ra, a Blues 5-1-re győzött náluk. Vértes nem szerzett pontot. A 15 éves Varga Balázs ezúttal nem játszott fel a KooKoo ifi csapatához. A HPK nyolcadik, a KooKoo tizenötödik. A finn B-nuorten Mestis 3-as csoportjában a GrIFK a Koovee vendégeként 8-4-es vereséget szenvedett. Másnap a Kisa-Eaglest fogadták, ekkor hosszabbításban 6-5-re maradtak alul. Ollári Zsombor a második mérkőzésen jutott szóhoz, a GrIFK már 5-0-ra ment a második harmad után, ám a vendégek egyenlíteni tudtak. A GrIFK harmadik a 7 csapatos csoportban. Az amerikai USPHL Elite-ben szereplő Florida Eels a Tampa Bay Juniorsszal találkozott. A divízióelső Tampa otthon hosszabbításra 5-4-re győzött, két nappal később fordított pályaválasztással is ők jöttek ki győztesen, 6-5-re nyertek az Eels pályáján. A Floridában szereplő Tóth Keve Csongor az első meccsen 1+1-gyet ért el, a második találkozón asszisztos volt, a szezonban 15 meccsen 18 pontja van. A Florida második divíziójában. Másik USPHL-es légiósunk, Pákozdi Bálint is eredményes volt a múlt héten, a Northern Cyclones ellen talált be. A New Hampshire magabiztosan, 5-1-re győzött, Pákozdi 11 meccs alatt 10+13-nál jár. A New Hampshire második az északi divízióban. A kanadai WHL-ben a Vancouver Giants a Seattle Thunderbirdöt (1-5) és a Brandon Wheat Kingset (hosszabbításban 3-2) fogadta. Törzsök Hunor játszott, pontot nem szerzett. A Vancouver Giants vezeti a nyugati konferenciát."
89,Brassóban előzné vissza a Fradit a Sportklub,http://www.jegkorongblog.hu/2018/11/01/asc-corona-brasso-sc-csikszereda-7/#post-259372,"A harmadik fogadja a másodikat, utoljára 2016 januárjában nyertek Erste Liga-alapszakaszmeccset a Corona otthonában a csíkiak. A legázolt Gyergyó után a Brassó következik a Csíkszereda számára, ezúttal idegenben lépnek pályára Becze Tihamérék. Az amúgy is hatalmas presztízzsel rendelkező erdélyi rangadó értékét növeli, hogy a hazaiak a harmadik, a vendégek a második helyen állnak a magyar bázisú bajnokságban. Pontszámban valamivel nagyobb a különbség, a Sportklub 45, a Brassó 36 egységet gyűjtött. A Csíkszereda túl van egy kisebb hullámvölgyön, Pesterzsébeten, majd hazai pályán a Debrecentől kaptak ki, ráadásul ezen a két találkozón egyetlen árva gólt sem sikerült lőniük. Hétfőn aztán a Gyergyószentmiklós ellen minden bement, ami addig nem, valósággal kiütötték ellenfelüket, a szezon legnagyobb gólkülönbségű mérkőzésén nyertek 9-0-ra. A terv hasonló lesz a Corona ellen is, de ehhez a hazaiaknak is lesz egy-két szavuk. 
Fotó: László F. Csaba / Hargita Népe Annál inkább, mert ők jó szériát futnak, zsinórban három győztes meccsen vannak túl, és utóbbi nyolc összecsapásukból is csak egyet veszítettek el, miközben 19 pontot szereztek. E győzelmek közül a legértékesebb az UTE elleni idegenbeli 5-2-es diadal lehetett, amikor mind az öt góljukat más-más csatár lőtte. A Szereda lehengerlően játszott a szezon első másfél hónapjában, ám a legutóbbi néhány alkalommal akadtak gondjai, a Brassó viszont mostanra szedte össze magát. Az erőviszonyok még nem tűntek ennyire kiegyenlítettnek köztük az Erste Liga idei kiírásában, mint most. Az első egymás elleni rangadójukon végképp nem, hiszen akkor fél óra alatt ötöt vágott a Szereda, és 6-1-re nyert. Érdekesség, hogy azzal sikerrel állt a liga élére a Sportklub, amit a legutóbbi fordulókig tartott is. Az újabb egymás elleni meccsük tétje is az első hely megszerzése az egyik oldalon – a csíkiak egy győzelemmel visszaelőzhetik az FTC-Telekomot –, míg a Brassó számára itt az alkalom a visszavágásra, illetve arra, hogy faragjanak a csíkiak előnyéből. Hozó Levente (másodedző, Sportklub Csíkszereda): “Nem áll szándékunkban változtatni a felálláson, és remélhetőleg nem jön semmi közbe, hogy ezen elképzelésünk meghiúsuljon. Ugyanazt a játékot és felfogást szeretnénk viszontlátni a srácoktól, amit hétfőn. Önbizalmat adott az a meccs, hiszen végre gólokat lőttünk, míg hátul nagyon jól zártunk, és első kapott találat nélküli meccset tudtunk le.”"
90,Nincs kérdés: az év gólját lőtte Magosi Bálint,http://www.jegkorongblog.hu/2018/11/03/nincs-kerdes-az-ev-goljat-lotte-magosi-balint/#post-259840,"Ez egészen elképesztő csatárteljesítmény volt, ráadásul pluszpontot ért a DVTK Jegesmedvéknek. Magosi Bálint már lőtt nemrégiben egy kísértetiesen hasonló, szintén győztes gólt a Gyetvának, az a beindulás is fantasztikus volt, ezúttal viszont egyrészt távolabbról indult – szinte mint Részegh Tamás Debrecenben –, másrészt ahogy befejezi, arra nincsenek szavak. Nézzük:"
91,Folytatnák a száguldást a ligaelső zöld-fehérek,http://www.jegkorongblog.hu/2018/11/03/ftc-vas-video-osszefoglalo/#post-259824,"Az Erste Liga-első FTC-Telekom 15 mérkőzés óta nem kapott ki, és pénteken a ligautolsó Schiller-Vasas HC-t fogadja. A jubileumi hokiderbi előtti összecsapás ugyanakkor megmutatta, hogy ha nem százszázalékos egy csapat koncentrációja, akkor hiába erős, az alsóházhoz tartozó ellenfelek is meg tudhatják lepni. Ráadásul egy meccsen belül kétszer is sikerült elveszíteni a fókuszt akkor a Vienna Capitals II ellen: a 25. percben megszerezték a vezetést a vendégek, aztán Braden Walls góljával és Tóth Adrián klasszikus mesterhármasával helyreállt a világ rendje. A játékosok legalábbis ezt gondolhatták a másnapi derbi lázában égve. A bécsiek azonban újítottak, és szűk öt perc alatt három góllal egyenlítettek. A Fradi végül Pavuk Attila találatával tudott nyerni a végjátékban. Ez minden bizonnyal jó lecke volt Fodor Szabolcs csapatának. A koncentráció megtartása azért is fontos, mert a csapat 15 meccs óta nem talált legyőzőre, ilyen szériára pedig a magyar bázisú bajnokság tízéves történetében sincs sok példa. J. P. MacCallum első teljes évében a DAB egyszer kapott ki a Miskolctól hosszabbításban a tizedik fordulóban, az azelőtti 9 és az azt követő 14 meccs mindegyikét behúzta. Pechükre a 14. meccs után véget ért az alapszakasz. Ez a 2009/10-es szezonban történt, utána hat évet kellett várni a következő hasonlóra, amikor a MAC Budapest nem talált legyőzőre 2015. november 15. és 2016. január 3. között, 16 meccsen maradt veretlen ekkor. Az FTC-Telekom most a harmadik fordulóban kapott ki utoljára, Csíkszeredában 6-6 után büntetőkkel vitték el a pluszpontot a hazaiak. 
Fotó: Dobos Attila A hosszú ideje nyeretlen Vasasnak nem lesz tehát könnyű dolga a legjobb formában lévő csapat otthonában. A Fradi egyszerre képes sok gólt lőni és keveset kapni, gólkülönbsége +41. A Schiller-Vasasnál fordított a helyzet: Ladányi Balázs csapata összesen lőtt 26 gólt, miközben 76-ot kapott, és továbbra is első rendes játékidős győzelmére hajt. Az igazsághoz persze hozzátartozik, hogy ők légiós mezőnyjátékos nélkül, magyar fiatalokkal vágtak bele az Erste Liga-kalandba, érdemes tehát megelőlegezni nekik a bizalmat és a türelmet. Egyszer már játszottak a Fradi ellen, az 55. perc legelején még egyenlő volt az állás, akkor egy emberelőnyös gólt lőtt az FTC, majd üres kapura is betalált, ezzel nyert 3-1-re. A meccs után mindkét edző arról beszélt, hogy a fantasztikus kapusteljesítmény, a fegyelmezett védekezés és a rengeteg korcsolyázás volt a Vasas sokáig eredményes játékának kulcsa. A recept tehát adott, de a megvalósítás sokkal nehezebb feladatnak ígérkezik."
92,5 meccs után újra pontot szerezne a Vasas,http://www.jegkorongblog.hu/2018/10/29/schiller-vasas-hc-asc-corona-brasso-2/#post-258961,"Ladányi Balázs csapatának legutóbb épp a brassóiak ellen sikerült ez, hétfőn újra ellenük próbálkozhatnak. A Corona talán a legkiszámíthatatlanabb csapat az Erste Ligában. Négy nap alatt három meccset játszottak, Székesfehérváron 7-2-re kaptak ki a Titánoktól, majd ugyanilyen arányban győztek a Hokiklub Budapest otthonában, végül simán nyertek Újpesten, a liga egyik legnehezebb ellenfelével szemben. Hétfőn papíron könnyebb próbatétel következik, a Schiller-Vasas HC otthonában kell helytállniuk. A Brassó 33 pontjával negyedik, a Vasas 5-tel utolsó a tabellán. De ez akkor sem jelentheti azt, hogy Mihály Árpádék fél vállról vehetik a mérkőzést, hiszen legutóbbi káposztásmegyeri találkozójukon mínusz kettőről nagynehezen egyenlítve csak a hosszabításban tudtak ellenfelük fölé kerekedni. Most egy ilyen botlás aligha fér bele, hiszen rajtuk a középmezőny: az UTE 6, a DAB 8 ponttal van lemaradva, de mindketten három mérkőzéssel kevesebbet játszottak. A hétfői siker szempontjából kulcsfontosságú lesz, hogy mennyire tudnak fegyelmezettek maradni. Az UTE ellen ez parádésan sikerült, összesen 8 percet kaptak, míg az ellenfél hatot, de nem véletlenül találunk három brassóit is az öt legtöbb büntetésperccel rendelkező játékos között. Garrett Clarke, Cody Carlson és Craig Cescon eddig annyit szedett össze, mint az utánuk következő hat legszabálytalanabb nem brassói együttvéve. A Vasasnak viszont úgy kellenének a pontok, mint egy falat kenyér. Mióta hat körrel korábban végrehajtották a bravúrt a Corona ellen, azóta egyet sem szereztek, holott közvetlen riválisaikkal is találkoztak. Csakhogy simán kikaptak a Hokiklub Budapesttől és a Vienna Capitals II-től is. Ami a leginkább nem megy, az a góllövés, az említett két találkozón összesen egyet értek el. Valamivel biztatóbb csak a gyergyói vendégjátékuk volt, ott 4-6-tal jöttek le a jégről. Ez a feladat most, megtalálni az utat az ellenfelek kapujáig."
93,Már nem Leo Gudas a Csíkszereda vezetőedzője,http://www.jegkorongblog.hu/2018/11/04/szeredaban-elkoszontek-gudastol-es-lakosiltol/#post-260007,"Nem maradt következmények nélkül, hogy a Sportklub rövid időn belül háromszor is vereséget szenvedett. “A Csíkszeredai Sportklub vezetősége közös megegyezéssel felbontotta Leo Gudas vezetőedző szerződését, akinek ezúton is köszönetünket fejezzük ki az elmúlt években kifejtett tevékenységéért és az elért eredményekért” – olvasható a klub közösségi oldalán. Ugyanott azt is bejelentették, hogy Vlastimil Lakosil kapussal is szerződést bontottak, szintén közös megegyezéssel. Ameddig nem találják meg Leo Gudas utódát, az eddigi másodedző, Hozó Levente látja el a vezetőedzői teendőket, ez így lesz már a Fehérvári Titánok elleni vasárnapi mérkőzésen is. A Szereda jól kezdte a szezont, az Erste Ligában az első 8 mérkőzésén 8 győzelmet aratott. Az azóta lejátszott 12 mérkőzésen viszont ötször is legyőzték öket, a legutóbbi négy meccsből pedig háromszor kaptak ki. Lenullázta őket a Ferencváros és a DEAC, majd a Gyergyó elleni kiütést követően pont nélkül mentek haza Brassóból. Ez utóbbi – a 8 kapott gólt hozó történelmi vereség – nyilván különösen fájó volt a szeredai hokibarátoknak. "
